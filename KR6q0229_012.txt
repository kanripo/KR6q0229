# -*- mode: mandoku-view; -*-
#+DATE: 2016-06-08 5:54
#+TITLE: 憨休禪師敲空遺響
#+PROPERTY: CBETA_ID J37nB384
#+PROPERTY: ID KR6q0229
#+PROPERTY: SOURCE Jiaxing Canon Vol. 37, No. B384
#+PROPERTY: VOL 37
#+PROPERTY: BASEEDITION J
#+PROPERTY: WITNESS CBETA
#+PROPERTY: LASTPB <pb:KR6q0229_J_012-0312a> 
#+PROPERTY: JUAN 12

 憨休和尚敲空遺響卷第十二¶
關中張恂稚恭編閱¶
益州記室繼堯校訂¶

* 詩四¶

** 南塘漫興¶

#+BEGIN_VERSE
「　寂歷林居靜塵寰隔水涯橋通谿路斷石礙竹枝斜¶密樹垂朱果長藤綴紫花已來鍾野趣吟興不妨賒」
#+END_VERSE
¶

其二¶

#+BEGIN_VERSE
「　曲水慳通棹柳遮青萬重掃苔供坐石招鶴待長松¶闍迥雲間出亭依水際逢詶人多時跡來往一枝筇」
#+END_VERSE
¶

其三¶

#+BEGIN_VERSE
「　方沼明於鏡清光若可分故能安懶性兼亦占閒雲¶月上鐘初動林深世不聞會心當有處風入木成紋」
#+END_VERSE
¶

其四¶

#+BEGIN_VERSE
「　四面環依水樓臺似鑿空偶來祗樹裏不出道場中¶柳影魚遊慣經聲鳥和融塵跡庭外少深寂雨空濛」
#+END_VERSE
¶

其五¶

#+BEGIN_VERSE
「　幽曠多奇絕林間怪石蹲雲深穿樹杪地裂走松根¶池淨秋如洗沙虛岸若存連宵陰雨積新水漲堤痕」
#+END_VERSE
¶

其六¶

#+BEGIN_VERSE
「　一勺能為趣翠環竹樹深行堤人倒影暗水柳垂陰¶荇藻牽鳧浪林風度梵音都來空俗慮何處淨凡心」
#+END_VERSE
¶

其七¶

#+BEGIN_VERSE
「　顏額拈花閣開軒對水塘竹根寒石瘦梅藻凍雲香¶蹊折橋橫港空明塔射光天然圖畫裏鐘鼓禮空王」
#+END_VERSE
¶

其八¶

#+BEGIN_VERSE
「　勝地偏幽僻亭依曲水迴翠雲籠樹合香露滴花開¶空響風鳴葉鞋拖徑滑苔本無塵世擾擬應到蓬萊」
#+END_VERSE
¶

其九¶

#+BEGIN_VERSE
「　群木搖池影遊鱗亂若登花將亭榭密水欲岸沙崩
<pb:KR6q0229_J_012-0312b>¶風落新松子龍蟠老樹藤隔溪人語響飛鷺起前汀」
#+END_VERSE
¶

其十¶

#+BEGIN_VERSE
「　水際蒼煙合行來路轉迷晴吹魚戲浪風掠燕銜泥¶遠岸迎花笑高枝聽鳥啼逍遙忘倦屧拄杖日相攜」
#+END_VERSE
¶

十一¶

#+BEGIN_VERSE
「　樹色搖空翠花光曖路熏過橋方塔見隔水定鐘聞¶月墮松間影天垂野外雲徘徊相顧步徑草綠微」
#+END_VERSE
¶

十二¶

#+BEGIN_VERSE
「　高木晴簷外空濛水氣騰藂汀鷗鷺密灑露竹枝升¶梵韻連暉響花稠半客憑幽然蘿徑窈得片看飛麟」
#+END_VERSE
¶

** 中¶

#+BEGIN_VERSE
「　傲雪孤根淨有因膽瓶分得一枝春燈窗影瘦渾疑¶畫竹榻香清暗襲人冷艷不隨煙篆裊淡情惟共道¶心真一簾疏雨春光暮莫遣銜泥燕落塵」
#+END_VERSE
¶

** 人日答朱留臣文學¶

#+BEGIN_VERSE
「　人日春光好林塘更覺新冰鎔池上日樹裊雨中春¶久困煙霞癖惟將木石親十年歸未得瀟灑隔風塵」
#+END_VERSE
¶

** 微笑亭共戴宗摩文學¶

#+BEGIN_VERSE
「　茅亭當靜立沙際狎鷗閒地仄皆因水林深若在山¶雲浮春自寂翼倦鳥知還微笑名亭者可曾破此關」
#+END_VERSE
¶

** 贈象屏丘明府署篆新蔡¶

#+BEGIN_VERSE
「　藻鑑冰壺久著聲喜瞻署篆過新城花明巷陌春初¶曉月映琴臺景倍清飛舄已知隆帝眷鳴絃應是洽¶輿情佇看選績超三異定有徵書下玉京」
#+END_VERSE
¶

** 寺中玉蘭¶

#+BEGIN_VERSE
「　滿樹玲瓏擬玉堆清香時馥妙高臺須知有色超群¶卉自是無塵絕點埃露重曉窗高衲臥月明幽砌羽¶人來霓裳曲裏休爭勝笑逐東風爛熳開」
#+END_VERSE
¶

** 送子勉宋山主都門赴選¶

#+BEGIN_VERSE
「　三月江城雨尚寒長途楊柳簇征鞍山公啟事行須
<pb:KR6q0229_J_012-0312c>¶速蕭寺離情話欲難千里暮雲催去雁一灣春水抱¶回巒到時聲價當青選報捷先聞至梵壇」
#+END_VERSE
¶

** 送朱雪沽明府喬遷滇南安寧太守¶

#+BEGIN_VERSE
「　帝念昆明困劫灰羽書新報瘴煙開山從六詔千峰¶迥水接三湘萬里來借冠南天權鎖鑰調羹北闕待¶鹽梅此行莫惜風塵苦建節須當司馬才」
#+END_VERSE
¶

** 坐一草亭¶

#+BEGIN_VERSE
「　斷岸橋頭置草亭迴環竹樹倚空青日斜風靜無人¶到坐對方塘一卷經」
#+END_VERSE
¶

** 蔡志八詠¶

嘗閱郡邑諸志皆勒八景名人多倡和之以備采¶
風者知山川景物之勝新蔡亦有八詠閱志之暇¶
聊為效顰貽譏不恤。¶

*** 關津晚渡¶

#+BEGIN_VERSE
「　夾岸垂楊鎖暮天澄江一望水茫然鷗眠別浦閒沙¶際鳥趁歸帆集樹邊晚色綠沉平野翠晴霞紅映遠¶村煙耦耕沮溺今何在尚有行人問渡船」
#+END_VERSE
¶

*** 龍口新晴¶

#+BEGIN_VERSE
「　雨歇長林爽氣清嵐光遠霽蘸新晴粘花未破紅猶¶潤染草初勻緣尚輕霧捲南天高楚岫雲開北闕拱¶神京更於何處堪登眺碧水橋頭夕月生」
#+END_VERSE
¶

*** 三汊波瀠¶

#+BEGIN_VERSE
「　衝波逆折倒回流雙合龍津杳靄浮瀲灩水光晴盪¶口空濛樹色影涵秋輕鷗數點鄰魚火奔馬千帆過¶客舟應是詞源鍾豫汝長風破浪自悠悠」
#+END_VERSE
¶

*** 姜寨春耕¶

#+BEGIN_VERSE
「　桑苞蠶事日紛紜布穀催春谷口聞井字分畦通舊¶陌瓜藤蘸水漲斜曛長驅犍犢行耕雨暫歇犁鋤坐¶綴文放牧歸來天色晚笛聲吹破一溪雲」
#+END_VERSE
¶

*** 九溝漁唱
<pb:KR6q0229_J_012-0313a>¶

#+BEGIN_VERSE
「　九溝新水接天涯溪上漁人樂自嘉紅蓼岸邊晴曬¶網白蘋洲畔釣橫車流雲半度纖歌遏澀浪微分短¶櫂斜沽酒不辭青旆遠歸來和月臥蘆花」
#+END_VERSE
¶

*** 澗頭細雨¶

#+BEGIN_VERSE
「　東望澗頭鳥不飛濛濛雨色掩朝暉青迷柳眼陰旋¶合紅綻桃腮蕊漸肥麥壟纔沾上潤江城但覺冷¶煙微何如蘇亢為霖去灑春疇處處霏」
#+END_VERSE
¶

*** 戚橋疏柳¶

#+BEGIN_VERSE
「　依依柳色野橋虛沐雨梳風任自如繫馬條柔還掩¶映藏烏影淡只蕭疏翠絲時纖鶯梭捷青眼頻窺燕¶語餘遊子坐忘歸去晚幾回搔首更躊躇」
#+END_VERSE
¶

*** 勝井清流¶

#+BEGIN_VERSE
「　古寺風高萬木蒼一泓澄澈有龍藏灘聲韻落含宮¶徵樹色光生映晚陽不向禹門分錦浪潛通汝水入¶淮長傳聞旱禱蘇農困願沛甘霖潤入荒」
#+END_VERSE
¶

** 寺中桃花¶

#+BEGIN_VERSE
「　不玄都麗來分梵苑春武陵持櫂者總是世情人¶開落誰知幻品題自覺真堪嗟塵土客歲歲問迷津」
#+END_VERSE
¶

** 寺中梅花¶

#+BEGIN_VERSE
「　孤山真逸種誰植在禪房影瘦情元淡香清味更長¶素心能傲雪冷艷獨欺霜自別林逋後何人看鶴翔」
#+END_VERSE
¶

** 梧桐¶

#+BEGIN_VERSE
「　聞道能棲鳳根培自有年取材枝尚古聽燢客偏憐¶葉響沉秋雨陰森覆午天飆風驚忽至飛瀑下鳴泉」
#+END_VERSE
¶

** 海棠¶

#+BEGIN_VERSE
「　未放先成葉紅嬌襯緣陰昌州云有別工部獨無吟¶簾拽風枝動階移月影沉從來仙品異金屋豈能禁」
#+END_VERSE
¶

** 鶯¶

#+BEGIN_VERSE
「　金色佳公子枝頭送好音掠郊穿樹密修羽落花深¶到處唯求友他時卻在林上方風日靜塵世莫相侵」
#+END_VERSE

<pb:KR6q0229_J_012-0313b>¶

** 菊¶

#+BEGIN_VERSE
「　色以黃為正餘皆未足倫此言聞古者嗜好自今人¶秋老能離俗霜清不染塵唯教陶令賞醉裏獨知真」
#+END_VERSE
¶

** 金粟禪林二十詠¶

*** 拈花閣¶

#+BEGIN_VERSE
「　拈花高閣勢崔嵬雲棟風窗次第開水色虛涵空世¶界林光簇擁玉樓臺」
#+END_VERSE
¶

*** 宛在堂¶

#+BEGIN_VERSE
「　竹護窗虛接野塘淨心宛在水中央長林只許高僧¶臥滿地松陰月一床」
#+END_VERSE
¶

*** 水月菴¶

#+BEGIN_VERSE
「　霜葉蕭疏點碧嵐平湖湛湛隱蘿龕那知大士棲真¶處水月溪前話指南」
#+END_VERSE
¶

*** 此君亭¶

#+BEGIN_VERSE
「　無肉何如有此君名流風韻昔時亭閒坐愛探詩¶卷秀色拖煙欲墮雲」
#+END_VERSE
¶

*** 清陰厂¶

#+BEGIN_VERSE
「　千章古木盡陰森赤日行天暑不侵有客逃禪成午¶坐利名灰冷盡塵心」
#+END_VERSE
¶

*** 第五橋¶

#+BEGIN_VERSE
「　塘邊野竹映寒空石架危橋接梵宮月上松門垂倒¶影卻疑飲浪下長虹」
#+END_VERSE
¶

*** 水心亭¶

#+BEGIN_VERSE
「　千樹垂絲兩岸莎水天涵碧點青螺輕舠不放遊人¶醉酌向中亭賦綠荷」
#+END_VERSE
¶

*** 幽篁深處¶

#+BEGIN_VERSE
「　雨徑香生淡若秋萬竿清灑最深幽彈琴坐對微風¶起墮眼空青翠欲流」
#+END_VERSE
¶

*** 微笑亭¶

#+BEGIN_VERSE
「　長堤楊柳接湖心一徑瀠迂幾許深微笑那堪亭子
<pb:KR6q0229_J_012-0313c>¶上春風拄杖日來尋」
#+END_VERSE
¶

*** 荻溪橋¶

#+BEGIN_VERSE
「　一溝新水護招提桐葉吹花湛碧溪蘆荻自深塵跡¶少往來橋上漫扶藜」
#+END_VERSE
¶

*** 乾坤一草亭¶

#+BEGIN_VERSE
「　露電光陰夢幻身綠雲紅雨不勝春一莖草上乾坤¶別勘破當年舊主人」
#+END_VERSE
¶

*** 九曲水¶

#+BEGIN_VERSE
「　竹樹深藏水一方山陰何必問流觴萍開蕩漾輕舟¶去轉過林花見草堂」
#+END_VERSE
¶

*** 留帶橋¶

#+BEGIN_VERSE
「　寶帶欣留信有因錦袍錯落稱閒身當年坡老風流¶甚猶有題橋繼美人」
#+END_VERSE
¶

*** 曲水慈航¶

#+BEGIN_VERSE
「　晴雲擘絮柳初柔桂楫銜杯樂聖遊九曲六橋花外¶轉海山何必問瀛洲」
#+END_VERSE
¶

*** 石梁橋¶

#+BEGIN_VERSE
「　堤當斷處有橋通一石長跨百尺虹見說天台峰頂¶上飛泉六月灑寒空」
#+END_VERSE
¶

*** 雲公塔院¶

#+BEGIN_VERSE
「　矮柏千株繞院青天龍長護塔中靈豐碑昭豎傳燈¶永從此南塘是祖庭」
#+END_VERSE
¶

*** 迎暉橋¶

#+BEGIN_VERSE
「　空翠微分曙色開高林日射影初來何年驚起潭龍¶臥剩脊長橫在水隈」
#+END_VERSE
¶

*** 普同塔¶

#+BEGIN_VERSE
「　寶塔凌霄聳梵宮層層搆結玉玲瓏中心未止藏龍¶象想助交華豎筆峰」
#+END_VERSE
¶

*** 醒花草堂¶

#+BEGIN_VERSE
「　綠陰深靜日初長醒眼花光映草堂偶啟竹窗聞鳥
<pb:KR6q0229_J_012-0314a>¶語林風吹過煮茶香」
#+END_VERSE
¶

*** 通濟橋¶

#+BEGIN_VERSE
「　小橋長駕碧溪頭今古行人濟未休試看道傍楊柳¶樹長條折盡短條桑」
#+END_VERSE
¶

** 寄關中諸大護法¶

#+BEGIN_VERSE
「　迢遞青門憶舊遊別來今復見新秋香吹籬菊含朝¶雨水落江天起暮鷗筆札久無鴻雁到津梁應繫故¶山愁遙想法社獅猊座異日還當著聖流」
#+END_VERSE
¶

** 寄董斗垣文學¶

#+BEGIN_VERSE
「　萬木蕭蕭落莽蒼江城西望立斜陽飛鴻始覺關河¶遠尺素寧辭道路長海內法幢還似昔天涯人世已¶非常十年揮麈談心處杖屐相過記未忘」
#+END_VERSE
¶

** 寄青門全孟元張子敏賈宗李孔門諸君子¶

#+BEGIN_VERSE
「　千村木落曙煙寒恨別關河憶昔難故舊天涯真是¶遠新知海內幾為歡鶯聲每到林間聽雁足還從嶺¶外看午坐虛堂唯隱几夢魂由自在長安」
#+END_VERSE
¶

** 寄義真禪友¶

#+BEGIN_VERSE
「　十載秦川喜共尋歸來此日已秋深只緣風木思廬¶墓敢向雲林惜寸心北地時看鴻雁字西方常憶美¶人音晚風獨立溪橋上遙望關門恨夕吟」
#+END_VERSE
¶

** 九日送鳧岳郭明府歸蜀¶

#+BEGIN_VERSE
「　金英殘菊媚籬光蜀客歸心路渺茫曠別多年纔一¶會離情此日正重陽霜沉江樹排秋岸水湛晴莎映¶野塘歸到故園松菊在莫愁無酒醉花傍」
#+END_VERSE
¶

** 寄虎堂法弟¶

#+BEGIN_VERSE
「　天中汝穴桂昌昌濟北宗師大樹行臥去林泉聲望¶重參來湖海道風長一籬菊綻憐秋晚片紙書成託¶雁翔此日絲危垂祖道何時排闥起汾陽」
#+END_VERSE
¶

** 壽汝寧恕雯熊太守¶

#+BEGIN_VERSE
「　紫雲縹渺降仙真五馬堂開正小春雪映庭柯輝寶
<pb:KR6q0229_J_012-0314b>¶樹冰清汝水淨埃塵鶴琴聲著衣冠美繻褲歌揚德¶澤新更喜弧光台省近循良早已卜楓宸」
#+END_VERSE
¶

** 雲松遠侄禪師自秦中來¶

#+BEGIN_VERSE
「　冬寒愛日步林垌拄杖尋詩過草亭撲面霜花飛地¶白打頭風葉落天青懷人每憶三生石遮眼唯憑一¶卷經聞道故人千里至免將幽意託鴻冥」
#+END_VERSE
¶

** 鐵筆行贈王同人文學¶

#+BEGIN_VERSE
「　鮦陽近代有王生楷書精妙擅時名風流不減王內¶史體勢更愈歐率更毫書工罷操鐵筆露灑星飛落¶磐石錚錚風樹入秋聲恍如靜夜神鬼泣飛龍鳥跡¶事杳茫周宣石鼓裂岐踢倒薤籀文今已矣蘭亭幕¶底徒悲傷王生筆藝妙天下鐫我師銘永光大何如¶盛貯篋笱中一日汝南高紙價岣嶁峰頭總不如鐵¶心穿硯淬鋒初太平天子紀功績金券還當待爾書」
#+END_VERSE
¶

** 壽毛天羽廣文¶

#+BEGIN_VERSE
「　玉梅香噴五雲開此際欣逢嶽降來鵬翼早驚騰萬¶里春風今喜育群才尊傳北海文章盛筵對南山壽¶域培佇視上林迎鶴駕珊珊劍佩近三台」
#+END_VERSE
¶

** 雷¶

#+BEGIN_VERSE
「　節序嚴冬暮中宵忽震雷勢傾驚地坼聲發迸天開¶雪霰風還勁江寒浪復摧天公知有意浮世漫相猜」
#+END_VERSE
¶

** 壬戌元旦¶

#+BEGIN_VERSE
「　烏啼漏盡曉寒催臘去春回曙色來雲隱雕甍金闕¶迥經傳繡帙玉函關爐煙裊裊迎獅座淑氣蒸蒸拂¶寶臺仰祝吾皇無量壽諸天鐘鼓震如雷」
#+END_VERSE
¶

** 同諸禪人坐微笑亭¶

#+BEGIN_VERSE
「　當年微笑說拈花此日名亭意頗賒座列諸賢推象¶馬機詶一語定龍蛇看梅暖放窗前蕊煮雪香生鼎¶內茶理策歸來池上望眠鷗兩兩聚汀沙」
#+END_VERSE
¶

** 至官津
<pb:KR6q0229_J_012-0314c>¶

#+BEGIN_VERSE
「　春日臨河一問津流凘皺碧水粼粼青欺岸柳將辭¶雪綠轉商船欲礙蘋岐路已知無墮淚耦耕猶記說¶前人轍環漫謂無機智聖道於今盡屬塵」
#+END_VERSE
¶

** 送獻雲心一二禪人歸西安¶

#+BEGIN_VERSE
「　春城花月影遲遲送子亭皋悵別離一帶曉煙村店¶柳幾行歸雁旅人思關河目斷黃塵暗客路春深碧¶草知歸到長安如有問南塘新水漲春池」
#+END_VERSE
¶

** 渡洪河訪陳洪野真士¶

#+BEGIN_VERSE
「　曲水抱城流舟橫古渡頭長空群雁過到岸一帆收¶蟄起蛟龍窟翔迴鷗鷺洲欲尋仙子住遙望白雲浮」
#+END_VERSE
¶

** 寄陳洪野¶

#+BEGIN_VERSE
「　憶別西風歲幾更憐君又徙隔江城黃金有藥誰求¶得白髮無情事可明雨後看山隨足健花前倚杖趁¶春情應知四大虛調攝學得無生勝養生」
#+END_VERSE
¶

** 送滄涵和尚歸風穴¶

#+BEGIN_VERSE
「　何緣歸興遽匆匆去住關心彼此同兄弟鬢斑身俱¶老師龕株守歲何窮奇峰矗矗荒煙外客路萋萋野¶草中為憶白雲深密處宗壇遙望振家風」
#+END_VERSE
¶

** 絕句¶

#+BEGIN_VERSE
「　茅屋幾人家板橋仄徑斜秋林晴亦雨春塢暖多花」
#+END_VERSE
¶

** 答任木菴明府山右解組先以詩見寄次韻¶

#+BEGIN_VERSE
「　曾向林丘度歲華菜根滋味共吾家不誇元禮登龍¶客豈羨張騫泛斗槎入社喜知今日是折腰幸悔昔¶年差一尊詩酒青山在滿壑松陰待墨花(木菴善書故云)」
#+END_VERSE
¶

** 壽新蔡于克大明府¶

#+BEGIN_VERSE
「　十二瓊樓敞玉扉金英浥露菊初肥風清羽駕臨丹¶鶴嶽降嵩靈下紫薇淮甸穗岐歌政美鮦陽化洽沐¶春暉此時載道歡聲滿聽祝沙堤待漏歸」
#+END_VERSE
¶

** 看梅¶

#+BEGIN_VERSE
「　淡淡香風透竹門孤山清韻孰銷魂芒鞋不惜春光
<pb:KR6q0229_J_012-0315a>¶遍踏到溪南第幾村」
#+END_VERSE
¶

** 苦雪吟¶

#+BEGIN_VERSE
「　正月中旬已動雷仲春日見雪飛來黃金凍折池邊¶柳白玉摧殘閣外梅石砌都平迷鶴徑竹床常冷護¶冰胎豐年不用多為瑞米貴柴荒處處哀」
#+END_VERSE
¶

** 酬袁輝生文學原韻¶

#+BEGIN_VERSE
「　佳景寧幽遯高人過結緣雪消梅影瘦春上柳枝妍¶學就今時悟經元舊日傳心齋云坐久即此是逃禪」
#+END_VERSE
¶

** 過野櫟¶

#+BEGIN_VERSE
「　幽尋拄杖過田家二月山桃未放花隔水籬根聞吠¶犬荒塘牛背有棲鴉千塍麥秀浮村緣一帶春晴趁¶竹斜遙望炊煙出樹杪重重茅屋碧雲遮」
#+END_VERSE
¶

** 天羽毛廣文見過¶

#+BEGIN_VERSE
「　院深苔色靜風定鳥聲和只應野人住那堪高士過¶關鐘停午課爇鼎煮松蘿相顧忘言笑冥心契若何」
#+END_VERSE
¶

** 贈于克大明府¶

#+BEGIN_VERSE
「　帝里賢書貴先推製錦來春雲籠月檻花霧靄琴臺¶麥岐民無餒褲歌禁有開風煙百里靜瀟灑稱清才」
#+END_VERSE
¶

** 送毛天羽歸大梁省親¶

#+BEGIN_VERSE
「　送客當春候夭桃艷欲飛騎塵人去遠花埭鳥爭歸¶一席青氈冷雙親白髮違何時旋馬首傾想落珠璣」
#+END_VERSE
¶

** 酬劉叔子進士久雨原韻¶

#+BEGIN_VERSE
「　積雨空林久三春花事稀秪看苔滿徑那更日關扉¶疏磐沉煙濕寒雲逗竹飛柴荒兼米貴缽裏孰知饑」
#+END_VERSE
¶

其二¶

#+BEGIN_VERSE
「　兀坐清除寐中宵覺爽然挑燈明佛火續篆裊爐煙¶雨咽鐘聲暗風狂水氣懸想當塵土客應著祖生鞭」
#+END_VERSE
¶

其三¶

#+BEGIN_VERSE
「　殢雲朝復夜春木雨疏疏破悶親茶碾評詩對草廬¶欲籌經世策還讀古人書何處尋真隱予同卜此居」
#+END_VERSE

<pb:KR6q0229_J_012-0315b>¶

其四¶

#+BEGIN_VERSE
「　水近寒生卑茅堂睡起遲青山終有待白髮應無私¶梵筴雲常護匡床首自垂紙窗塵跡暗衡點日相貽」
#+END_VERSE
¶

其五¶

#+BEGIN_VERSE
「　松扉長掩綠禪坐漏深時已得安心法何須歎路岐¶肆情歌自放脫穎事誰思鷲嶺拈花意參詢幾個知」
#+END_VERSE
¶

其六¶

#+BEGIN_VERSE
「　桐葉當檐靜枝間聽鳥鳴披衣還起坐拄杖一經行¶石畔茶煙豁花邊露氣清隔墻入語亂總是不關情」
#+END_VERSE
¶

其七¶

#+BEGIN_VERSE
「　矮榻從雲度翻書任鳥窺徑迷煙草合牖起竹風隨¶苔長經旬雨水深到石涯寒煨榾柮盡應得午炊遲」
#+END_VERSE
¶

其八¶

#+BEGIN_VERSE
「　深林春雨密蘚滑徑為讎水滿橫塘鷺雲迷過客舟¶床頭林靄濕砌下水泉留還憶宜都石鞭能可一投」
#+END_VERSE
¶

其九¶

#+BEGIN_VERSE
「　池草芳春綠詩懷觸處生粘花交露重睡鴨襯雲輕¶雕技年來廢幽思夢不成相過投句客應讓占時名」
#+END_VERSE
¶

其十¶

#+BEGIN_VERSE
「　三月連陰雨一龕晏坐時茅簷長響溜土灶悉停炊¶泥滓笻難計香臺步少期何當慰寂寞壁上有題詩」
#+END_VERSE
¶

** 耿再中園賞香元次劉叔子韻¶

#+BEGIN_VERSE
「　香元植近草堂邊顆顆團圞映日鮮品貴由分金色¶艷質沉還壓翠枝偏琴床日對成三友拄杖時過繫¶百錢活後醉吟狂有興如椽書破薛濤箋」
#+END_VERSE
¶

** 聞宋子勉除敘州府郡丞¶

#+BEGIN_VERSE
「　故人三載歎離居帝簡今聞下玉除望裏飛塵來北¶騎簷邊乾鵲噪南廬畫堂先慰親顏喜鄉井咸稱世¶業如此日林泉消夙慮不將鴻雁託傳書」
#+END_VERSE
¶

** 酬劉叔子見贈原韻
<pb:KR6q0229_J_012-0315c>¶

#+BEGIN_VERSE
「　綵箋新寄到蓮宮露盥薔薇翫莫窮二酉瑤華飛翰¶外九天珠唾落毫中南宮策射魁多選北海尊開酒¶不空他日鳳池銜紫佩還將雨露潤同風」
#+END_VERSE
¶

** 酬余洪基文學¶

#+BEGIN_VERSE
「　任運隨瀟灑萍蹤處處緣觀心依樹下聽鳥到橋邊¶詞客投新句心燈續舊傳菲躬如有偕好待靜安禪」
#+END_VERSE
¶

** 送子勉宋郡丞之任敘州永寧衛¶

#+BEGIN_VERSE
「　少年通籍徽前烈鯛水名家世閫鉞黃金綴赤錦¶袍丰標玉立清如雪憶昔讀書萬卷樓綵筆端擬奪¶科頭一朝金門趨獻策虎闈捷射占時流丈夫志氣¶衝牛斗匡君有術寧為後咕嗶那能效老儒糟粕區¶區徒自守竹符今剖去蠶叢翠聳巫山十二峰蜀道¶連雲幾千里日駕高標迴六龍浪花噴雪如雷震兩¶岸猿聲驚客鬢黃牛峽口挽千船灩澦波濤真可信¶想當蜀中全盛時胡為劫運相遷移千村萬落無煙¶火撫字昭蘇念孑遺我今送君汝水陽殷勤為折河¶邊柳一聲驪歌隴上來相勸不必陽關酒人生謾說¶行路難故鄉空望幾盤桓極目瞿塘煙棹遠日落空¶山杜宇寒君到蘭州當自愛考績他年終有待魚素¶常教寄南塘祇林緇白憑仰賴」
#+END_VERSE
¶

又(代)¶

#+BEGIN_VERSE
「　少年佐郡蜀江頭重地須當著俊流入境先登魚腹¶渚籌邊應上錦官樓地開巫峽通三楚天限雄籓控¶九州為計隼將到日峨嵋山月正清秋」
#+END_VERSE
¶

** 謾興¶

#+BEGIN_VERSE
「　雨苔生翠滿階除嫩草新蟬意莫如渴病已銷茶灶¶火心王久遣倦魔書每看蟻子尋腥誤堪歎痴蠅逐¶臭虛澗飲松餐能幾得只安魂夢在蝸廬」
#+END_VERSE
¶

** 朔旦祝延¶

#+BEGIN_VERSE
「　梵音高唱肅爐熏曙日晴開萬樹雲旛影乍臨猊座
<pb:KR6q0229_J_012-0316a>¶暗磬聲初落下方聞三身佛號傳天竺萬壽歌揚祝¶聖君廬嶽不須重問社如今四海喜同文」
#+END_VERSE
¶

** 晚燒¶

#+BEGIN_VERSE
「　燒入祗林映赤霞晴烘寶樹半雲遮蟬聲處處驚飛¶葉草色萋萋帶落花駁地蒼苔蝸作篆橫塘白水鷺¶為家涼秋不禁單衣褐獨立風前數暮鴉」
#+END_VERSE
¶

** 南塘¶

#+BEGIN_VERSE
「　滅跗青蛙岸有衣銜泥紫燕日爭飛亭遮楊柳遵沙¶渚水汎桃花繞釣磯竹暗橋邊三徑杳月明林下一¶僧歸忘機自是閒鷗鳥無那鐘聲出翠微」
#+END_VERSE
¶

** 壽純哲和尚¶

#+BEGIN_VERSE
「　聲光早著邁同儔百丈津梁據上流鯨釣今看垂激¶水獅絃昔撫振中州遙瞻海上籌添屋應笑人間杖¶刻鳩無位真人長浩劫火雲堆裏駕慈舟」
#+END_VERSE
¶

** 送龍牙中巖和尚赴都門¶

#+BEGIN_VERSE
「　剪雲將補破袈裟落葉堆堆覆結跏千里同風來楚¶客一杯水渡自龍牙欲恢祖域清魔斧特詣都門叩¶帝家盛世於今隆外護宗壇終復看拈花」
#+END_VERSE
¶

** 酬縉紳劉木齋護法見過留詠¶

#+BEGIN_VERSE
「　空林養拙戶常關古柏陰森盡日閒結課人來溫洛¶社栽蓮客到白香山齋清古水聞高詠石瘦寒梅見¶破顏攜手橋頭重話別紛紛倦翼鳥飛還」
#+END_VERSE
¶

** 癸亥冬初解金粟院事口占志喜¶

#+BEGIN_VERSE
「　纔欣無事到林丘一榻翛然萬慮休脫木棲鴉渾似¶葉荒雲宿鷺靜如秋窗前雪褁梅爭放石外煙消竹¶自幽從此萍蹤無定止暫將幽興寄溪頭」
#+END_VERSE
¶

** 雪¶

#+BEGIN_VERSE
「　如梅似絮亂空飄一色虛明望裏遙白占疏林先樹¶見翠埋欹竹幾枝饒淺深莫辨溪邊路高下難分水¶面縱使世間煩熱處自從經冷便魂銷」
#+END_VERSE

<pb:KR6q0229_J_012-0316b>¶

** 雪中寄懷劉木齋¶

#+BEGIN_VERSE
「　飄飄瑞雪滿園林靜掩松門宿霧沉定缽香傳鐘鼓¶暗虛簷梅拂草茅陰詩懷頓發高人句大地開明古¶佛心訪戴無能重覓棹空將幽思付閒吟」
#+END_VERSE
¶

** 雪中簡劉叔子¶

#+BEGIN_VERSE
「　閉戶常終日堆堆雪滿林靜中無世慮淡處見禪心¶蝶夢隨莊化雞談羨宋深吟懷思叔度悵望野雲沉」
#+END_VERSE
¶

** 塔院新居¶

#+BEGIN_VERSE
「　塔院欣初住方塘始結冰簷棲巡凍鳥雪片灑寒燈¶永日誰相得干時我不能往來溪上路拄杖一枝藤」
#+END_VERSE
¶

其二¶

#+BEGIN_VERSE
「　安拙從吾志衡門興自嘉烹茶吟月色鄰笛落梅花¶葉滿林間路鷗眠渚上沙從來疏懶性應得看流霞」
#+END_VERSE
¶

其三¶

#+BEGIN_VERSE
「　茅屋東林側柴門傍水開石邊幾個竹窗外數枝梅¶客為看花至僧多禮塔來悠然逸興遠竟口一徘徊」
#+END_VERSE
¶

** 虎堂和尚繼席金粟賦贈¶

#+BEGIN_VERSE
「　祖擔重挑借息肩從來法社著英賢山頭躍鯉聞新¶唱室內傳燈憶舊緣翠竹風敲聲愈古靈松雪老色¶偏妍看將一勺南塘水為雨為霖潤大千」
#+END_VERSE
¶

** 懷山居¶

#+BEGIN_VERSE
「　老去心情只愛山何時歸去足清閒門常草掩塵緣¶少石自苔封世絕攀折木隨風供爂底引泉倩筧到¶廚間白雲嶺上誰收拾飛去飛來任往還」
#+END_VERSE
¶

** 池上¶

#+BEGIN_VERSE
「　池邊竹樹接香臺殿閣參差傍水開拄杖有時閒自¶適看花聽鳥幾回來」
#+END_VERSE
¶

** 留別于克大明府¶

#+BEGIN_VERSE
「　四載南塘有勝緣棠陰借蔭得安禪心空妙諦王摩¶詰道契真乘楊大年案牘豈知元貝葉宰官須信即
<pb:KR6q0229_J_012-0316c>¶金仙暫虛前席遊西土異日重栽白社蓮」
#+END_VERSE
¶

** 留別焦大生廣文¶

#+BEGIN_VERSE
「　春城和煦靄氤氳敝褐支笻袂欲分璧水春晴延蔡¶國嶽蓮曉發望秦雲千村夕照鴉翻陣萬里風高鶴¶破群從此天涯魚信遠何時尊酒再論文」
#+END_VERSE
¶

** 別李蔚文孝廉¶

#+BEGIN_VERSE
「　倦鳥思林欲息飛短笻支草綠還微金含柳色迎官¶路玉破梅香襲客衣水國天晴魚躍暖關門地迥雁¶行稀臨河不用多傷別自是雲情得便歸」
#+END_VERSE
¶

** 別金粟禪林¶

#+BEGIN_VERSE
「　杖笠棲遲近四年逢場竿木只隨緣六橋花雨飄金¶錫一徑松濤洗翠煙塔院種成棲鶴樹池塘鑿就養¶龍淵於今無愧林泉去更冀香幢起法筵」
#+END_VERSE
¶

** 拜別雲老和尚塔¶

#+BEGIN_VERSE
「　千斤祖擔誠非易拄杖橫肩獨自行雖續傳燈猶愧¶子未能弘法尚慚生光分麈尾承先澤派衍滹沱冀¶後莫此日塔前空拜別淒涼風木痛含情」
#+END_VERSE
¶

** 別金粟大眾¶

#+BEGIN_VERSE
「　一笠春風拄杖頭驪歌曉唱出林丘已看師友成新¶席無那因緣續舊遊花發林間競蕊放雪消河畔解¶冰流臨岐一語無多囑祖道垂危賴爾儔」
#+END_VERSE
¶

** 耿天逸文學以詩祖餞即席酬韻¶

#+BEGIN_VERSE
「　春日融和喜載陽玉華璀璨噴梅香乘風破浪鯤將¶徙布字凌雲雁正翔紫茁蘭芽增地秀紅苞杏蕊見¶天章何緣惠我驚人句敢惜珍藏念不忘」
#+END_VERSE
¶

** 過汝寧留別廣慧純哲和尚¶

#+BEGIN_VERSE
「　華河正憶放參鐘歸興長於詩興濃兩隻草鞋獰似¶虎一條拄杖活如龍煩君壯志宗當振愧我殘年老¶更慵此日淮康相話別春晴客路草茸茸」
#+END_VERSE
¶

** 過汝州風穴留別滄涵和尚
<pb:KR6q0229_J_012-0317a>¶

#+BEGIN_VERSE
「　祖道垂危正及秋全瞻砥柱屹中流障回汝海千波¶靜坐斷雲峰萬壑幽柏釀泉聲鄰翠巘風敲竹韻入¶高樓何時再詰風旛論共掃莓苔坐石頭」
#+END_VERSE
¶

** 酬張自維處士¶

#+BEGIN_VERSE
「　四載離關內重來更覺新露桃初放蕊官柳正知春¶社享民扶醉田歌韻絕塵柴桑良有士尚憶虎溪人」
#+END_VERSE
¶

** 春日過韋曲¶

#+BEGIN_VERSE
「　雪盡郊原百草生春和處處有啼鶯柳遮翠陌煙初¶合花落紅畬野破耕亂石到溪流水響長林放眼遠¶山晴滄桑幾度非韋曲野老猶傳舊日名」
#+END_VERSE
¶

** 過百塔寺紫谷和尚¶

#+BEGIN_VERSE
「　石徑穿雲到翠微日高山寺未開扉閒中品物輸龍¶象物外煙霞信衲衣塔隱靈松蘿欲放花銜深谷鳥¶方歸山居道者忘塵慮獨坐蒲團久息機」
#+END_VERSE
¶

** 圖撫臺過訪¶

#+BEGIN_VERSE
「　蕭條門徑不堪憂車馬何緣肯一遊色映雕甍搖棨¶戟香浮金韉駐驊騮久知姓字參龍榜已睹奎文壓¶虎頭攬轡澄清天下望忘機未許狎輕鷗」
#+END_VERSE
¶

** 楊子簡文學以詩見貽次韻答謝¶

#+BEGIN_VERSE
「　松煙濤聲入夢流驚回明月到梁頭人懷短髮心同¶素竹對長竿笻共遒展卷豈能齊上策看山還復步¶平疇何緣寄我瓊瑤周快意如登謝眺樓」
#+END_VERSE
¶

** 酬韓山公文學¶

#+BEGIN_VERSE
「　得幽棲不買山鄰居近喜接禪關文章虎繡三川¶外世業龍圖八水間醒眼談能忘物去醉心終是愛¶雲還獅床待坐何時借四大空空只自閒」
#+END_VERSE
¶

** 晝寢¶

#+BEGIN_VERSE
「　花落禪房厚作茵老榆木枕就閒身簷前雀鬥驚回¶夢階下蟻爭已聚塵斷壁走蝸文字古空林過兩石¶苔新誰將伎倆隨莊蝶嗟彼蘧蘧負一春」
#+END_VERSE

<pb:KR6q0229_J_012-0317b>¶

** 紅木槿花¶

#+BEGIN_VERSE
「　滿樹嫣然蜀錦堆群芳落盡蝶蜂來光含瑪瑙英初¶結色孕燕支蕊乍開六月火雲燒不死一林香氣暑¶還裁靜觀道者情元幻缽底松花得共陪」
#+END_VERSE
¶

** 除夕壽張副戎¶

#+BEGIN_VERSE
「　高牙風拂動長安臘盡春回朔氣寒雪噴玉梅開虎¶帳桃迎金母餽螭盤稱觴士躋元戎府推轂鶯遷上¶將壇獻歲明朝欣令節長庚光耀五雲端」
#+END_VERSE
¶

** 白木槿花¶

#+BEGIN_VERSE
「　皎皎枝頭冒暑開清香時拂妙高臺絕塵自是冰心¶老傲熱還從雪嶺來天上銀河乘夜淨人間玉樹逐¶鸞回幽芳未許他相並游戲蟾蜍莫浪猜」
#+END_VERSE
¶

** 偶興¶

#+BEGIN_VERSE
「　翠靄重重祗樹林山廚宿雨曉煙沉花光寒映墻頭¶濕柳色風搖屋角深四野草萊宜祖意滿庭松柏靜¶人心懶殘別有超方句未許時流造次吟」
#+END_VERSE
¶

** 長安舊城¶

#+BEGIN_VERSE
「　策蹇南來人古城綠雲金地菜花生柳舒官道青垂¶影鳥搆危巢屋傍鳴蔬圃緋連開杏色柴門靜掩讀¶書聲西方原隰消磨盡野老紛紜試耦耕」
#+END_VERSE
¶

** 壽馬副戎¶

#+BEGIN_VERSE
「　薰風拂拂火雲屯天大將軍此現身五百期昌名碩¶士三千桃實獻真人威行邊塞烽煙靜澤及關河雨¶露新暢好豐功榮八座登壇早已卜楓宸」
#+END_VERSE
¶

** 過普濟菴贈徹宗上人¶

#+BEGIN_VERSE
「　離城未十里南面是終南塔占雲松古花沉露朵酣¶閑欹臨蘚石自掃啟香龕眾數酬人問前三與後三」
#+END_VERSE
¶

** 圖制臺見過¶

#+BEGIN_VERSE
「　庭際陰移樹影斜鑣鳴歷歷近山家光生畫戟朱纓¶麗劍列星文柴氣賒虎雲屯圖甲士龍旗風動駐
<pb:KR6q0229_J_012-0317c>¶雲騧山堂不盡談心曲鼓角聲催候晚衙」
#+END_VERSE
¶

** 胡君儔文學以遊牛頭寺佳什見貽次韻¶

#+BEGIN_VERSE
「　見說牛頭寺層岩最上頭田衣僧畎畝石瀨鷺汀洲¶興至情都遣詩成景盡收何時策杖去日日共追遊」
#+END_VERSE
¶

** 壁間韻¶

#+BEGIN_VERSE
「　名山勝地足遊觀石磴縈紆上幾盤樹色一林春入¶翠花光滿院露凝寒壁間題詠多詞客潭底潛龍少¶釣竿遙望終南岩壑好又拖拄杖過層巒」
#+END_VERSE
¶

** 少陵祠韻¶

#+BEGIN_VERSE
「　詩學從來仰大成當年藻思動神京荒祠宿莽鴟頭¶暗野店炊煙谷口橫海內文章人盛昔夔州詞賦氣¶還生豪吟已逐空山盡騷客由含弔古情」
#+END_VERSE
¶

** 布撫臺見過¶

#+BEGIN_VERSE
「　金勒郊巡到上方朱纓簇簇禮空王伊周世業勳名¶重夔契經綸撫字良午夜月明關塞靜中書風動墨¶池香宸指日遷調鼎佇看鹽梅沛澤長」
#+END_VERSE
¶

** 壽咸寧白友梅明府¶

#+BEGIN_VERSE
「　氤氳紫氣接香臺道是吾公嶽降來仙使翩翩迎玉¶珮梅英冉冉拂霞杯河陽續著花多種魏闕名高錦¶讓裁此日關中欣介壽弧光早已近三台」
#+END_VERSE
¶

** 酬華州郭茂遠文學寄懷原韻¶

#+BEGIN_VERSE
「　雲峰遙望華山尖喜和新詩筆數拈每歎人龍懷馬¶岌難裁別恨賦江淹心齋已見形神化面壁競聞世¶口箝為語折中高尚士時清不用更求潛」
#+END_VERSE
¶

** 送僧之峨嵋¶

#+BEGIN_VERSE
「　見說峨嵋去幽懷憶昔時岩深千丈雪樹老萬年枝¶有夢勞傾想無愁惜別離峰頭如到日為念爾題詩」
#+END_VERSE
¶

** 葛制臺見過¶

#+BEGIN_VERSE
「　雪霽空明映遠山旌旗閃爍到禪關風吹鼓角威聲¶壯日射金田曙色閑問法竟能忘世相籌邊早已靖
<pb:KR6q0229_J_012-0318a>¶驕頑賢臣不待王褒頌知在凌煙第一班」
#+END_VERSE
¶

關中八景朝邑朱明府繪圖題詠勒石於長安費¶
宮之墨峒一時聞人韻士競相屬和偶客過子曰¶
師於宗門通文字禪可能為我一一詠乎遂應之¶
各賦一首。¶

** 太白積雪¶

#+BEGIN_VERSE
「　山客積素凝清標夕陽西映光迢遙峨峨顥色絕氛¶千古萬古摩雲霄猿鳥飛攀不敢度仙客碁蹤恐¶亦誤變幻須臾煙霧橫瑤臺瓊室知何處」
#+END_VERSE
¶

** 舉嶽仙掌¶

#+BEGIN_VERSE
「　華嶽峰頭有奇異五指參差撐絕壁雪霽高懸掌跡¶明攫霧拏雲搏白日傳聞巨靈擘此山東措王屋西¶不還神功浩杳難可測層崖空望不可攀」
#+END_VERSE
¶

** 咸陽古渡¶

#+BEGIN_VERSE
「　碧葦紅蓼兩岸斜沿汀鳧雁圖平沙車馬黃塵來何¶處渡頭競立心紛挐白波篙動羅紋捲水勢吞空客¶路遠到岸爭聲語亂譁日腳明邊看策蹇」
#+END_VERSE
¶

** 灞柳風雪¶

#+BEGIN_VERSE
「　風弄柔條柳欲折狂花飛作江天雪三川秀色掩糢¶糊灞水沆漭聲決決撲地成團吹作堆行看客騎共¶徘徊忽然捲盡青山出紫燕翩翻掠徑來」
#+END_VERSE
¶

** 曲江流飲¶

#+BEGIN_VERSE
「　春水年年綠滿地遊人口日鬥花枝酣觴側側搖波¶影翻手探囊索賦詩翠輦不來春已老陌上殘紅空¶自好為囑封家十八姨殷勤點綴池邊草」
#+END_VERSE
¶

** 雁塔展鐘¶

#+BEGIN_VERSE
「　露下客衾寒氣重鐘聲何處驚殘夢隱隱城南半徹¶天星沒銀河光欲動鄰雞聲亂隔垣啼曙色微茫日¶漸曦款段欲騎出門去滿地炊煙竹院述」
#+END_VERSE
¶

** 草堂煙霧
<pb:KR6q0229_J_012-0318b>¶

#+BEGIN_VERSE
「　鐘磬訇訇度雲水塔尖隱隱露山麓炊煙散作霧滿¶川樓閣微茫隔村屋板橋橫接竹問扉數疄紫芋黃¶精肥十萬紅塵飛不到樹裏時見一僧歸」
#+END_VERSE
¶

** 驪山晚照¶

#+BEGIN_VERSE
「　殘日林光潑翠巘鴛瓦鱗鱗砌宮殿繡嶺春殘花事¶稀溫湯香逼浮金韉麗姬烽火聞自周華清宮漏說¶唐留遊人博醉橫山麓臥看紅紫眩峰頭」
#+END_VERSE
¶

** 寄懷李雪岩參軍¶

#+BEGIN_VERSE
「　蓬心無日不西州憶別經年又復秋鄉國幸同居錦¶水詩懷喜共話林丘延平道在誰知己倚馬才雄自¶少儔欲寄魚書清渭遠蒹葭極目思悠悠」
#+END_VERSE
¶

** 喜晴¶

#+BEGIN_VERSE
「　宿雨今方霽閒愁得暫寬苔荒多屐齒溜盡少風湍¶村落斜陽裏岡巒夕照殘穀登完歲歉殊覺有餘安」
#+END_VERSE
¶

** 百塔晚望南五臺¶

#+BEGIN_VERSE
「　臨風倚杖立黃昏畏虎人家早閉門蔓草離披山下¶寺炊煙歷亂水邊村峰敲磬落飄空度谷唱樵歸宿¶霧屯遙望五臺天色暮瀑花濺石動雲根」
#+END_VERSE
¶

** 樊川¶

#+BEGIN_VERSE
「　青陽舒節候拄杖亦幽尋春色花包藥泉聲石漱琴¶傍村連竹塢夾徑落槐陰意念樊川久沿溪不厭深」
#+END_VERSE
¶

** 壽西安董太尊¶

#+BEGIN_VERSE
「　金風初振絡緯啼申甫維靈又降西仙馭青來鸞作¶使關門紫映氣為霓百城屏翰瞻寮寀五褲歡歌聽¶庶黎此日九如申祝頌徵書乘傳有沙堤」
#+END_VERSE
¶

** 酬陸伯彩文學遊牛頭寺原韻¶

#+BEGIN_VERSE
「　牛頭岩寺古見說好林間松老龍鱗集雲深鶴夢閒¶道心生寂歷塵世絕追攀往往投焛客將金欲買山」
#+END_VERSE
¶

** 酬駱子昌胡源緒于飛遠諸文學賞牡丹原韻五首
<pb:KR6q0229_J_012-0318c>¶

#+BEGIN_VERSE
「　詞客名花兩會難新詩貽勝九還丹禪心已逐孤雲¶靜色相空空孰解看」
#+END_VERSE
¶

其二¶

#+BEGIN_VERSE
「　天涯蹤跡遇為難見說群公詠牡丹何幸高吟叨一¶和几前吮筆幾回看」
#+END_VERSE
¶

其三¶

#+BEGIN_VERSE
「　世事誰將較易難蕊珠不羨說金丹繁華過眼空塵¶蹟好對花王秉燭看」
#+END_VERSE
¶

其四¶

#+BEGIN_VERSE
「　洛下品題見己難梵宮幽寂秀凝丹蝶蜂漫鬥穿翎¶錦留待詩人取次看」
#+END_VERSE
¶

其五¶

#+BEGIN_VERSE
「　藐姑仙子並還難一捻腥紅似染丹盡日飛觴留客¶醉香光猶隔霧中看」
#+END_VERSE
¶

** 壽長安郭乾一明府¶

#+BEGIN_VERSE
「　晴和晷運喜初陽嶽降春城此日良杏吐紅霞方𣇍¶水蘭苞紫砌正吹香民謠已驗關中化帝齎還瞻魏¶闕光方外久知容借座向妨介壽一稱觴」
#+END_VERSE
¶

** 酬張益君文學¶

#+BEGIN_VERSE
「　柴門一望𥌓煙橫雲樹蒼茫隔近城新竹乍看青玉¶出榴花偏照碧窗明翰香忽起龍蛇潤藻句俄傳燕¶雀驚欲就趨庭陪鯉對不堪懶性許誰爭」
#+END_VERSE
¶

** 即景柬張稚恭¶

#+BEGIN_VERSE
「　春去郊園蝶粉輕深林古寺尚寒生花英檻外飛無¶影燕語梁間聽有聲霧倦千山朝旭靜村連萬樹晚¶霞晴共將茗碗消凡福來往香臺不厭頻」
#+END_VERSE
¶

** 雨霄望青華山¶

#+BEGIN_VERSE
「　咫尺青華未可通上方臺殿碧雲籠樵歸山徑莓苔¶滑鳥啄村園柿子紅澗底聲喧連日雨簷前鐸報一¶天風明朝拄杖憑虛上萬井千畦眺眼中」
#+END_VERSE

<pb:KR6q0229_J_012-0319a>¶

** 從青華至翠微山靜陽真士菴¶

#+BEGIN_VERSE
「　鳥道盤空上紆迴石磴斜探奇踰翠嶺乘興過青華¶樹杪危峰墮雲根宿莽賒香清芝浥露澗響瀑飛花¶薜荔巖多隱莓苔徑半遮林翻猿振嘯石迸竹抽芽¶遠岫排為障細流匯作洼名山真可樂塵世寂無譁¶髮素憐渠瘦心灰愛爾佳數椽堪偃息共此老煙霞」
#+END_VERSE
¶

** 宿翠微山¶

#+BEGIN_VERSE
「　暫借峰頭一宿眠身輕猶在史多天欲知現業無岐¶徑已料前因有勝緣夜靜風來號古木山深雨過響¶流泉幽情自是清人骨好待開池種白蓮」
#+END_VERSE
¶

** 贈西安許糧臺陞雲南總窗¶

#+BEGIN_VERSE
「　龍命分符出御墀奚囊琴鶴更清奇供需直駕蕭何¶術強富寧誇劉晏儀勵節一壺冰玉映憲邦百度豸¶輪樊新秋喜接新遷報願偕滇南寇一時」
#+END_VERSE
¶

** 西安董太尊偕咸長兩邑侯過訪¶

#+BEGIN_VERSE
「　山寺倏然到宰官蕭條門徑不生寒言中透脫機先¶峻句裏藏鋒道覺寬色映翠蘿朝雨過聲傳嬌語暮¶鶯歡宦情肯覓消閑地滿目雲松不厭看」
#+END_VERSE
¶

** 玄都觀¶

#+BEGIN_VERSE
「　當年形勝說玄都觀裏千桃樹已無不見星官占斗¶極惟看村舍起田廬狐穿土穴藏高塚鶴去仙壇盡¶宿鳥紫氣銷沉蹤跡杳長空夜夜月輪孤」
#+END_VERSE
¶

** 壽總河王制臺¶

#+BEGIN_VERSE
「　名稱四得壽居先弧矢重看此日懸寶瑟聲聞仙子¶駐瑤華香度海桃鮮功超大禹齊前聖績懋平江裕¶後賢咫尺三台咸屬望萬年歡奏樂鈞天」
#+END_VERSE
¶

** 贈天童慰弘和尚¶

#+BEGIN_VERSE
「　聲光赫奕仰天童崛起皋亭道獨雄三尺青萍全殺¶活一條白棒打虛空山花映水生紅浪野鳥呼人下¶翠叢應是祖翁家法在佇看寰海振宗風」
#+END_VERSE

<pb:KR6q0229_J_012-0319b>¶

** 楊子渡¶

#+BEGIN_VERSE
「　萬里長江水扁舟渡去輕金山看有寺鐵甕擬無城¶浪拍鼉聲震波翻日色明從來湖海志更欲釣鯤鯨」
#+END_VERSE
¶

** 嘉興煙雨樓¶

#+BEGIN_VERSE
「　鴛水湖邊煙雨樓高城日上涌江流憑欄俯瞰千門¶曉觸目豪吟萬里秋方外乾坤輪野衲閒中日月讓¶輕鷗蒹葭極盡滄波外應有羊裘在釣舟」
#+END_VERSE
¶
¶
¶
憨休和尚敲空遺響卷第十二(終)