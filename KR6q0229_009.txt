#-*- mode: mandoku-view; -*-
#+DATE: 2015-08-30 21:48:16.077990
#+TITLE: 憨休禪師敲空遺響
#+PROPERTY: CBETA_ID J37nB384
#+PROPERTY: ID KR6q0229
#+PROPERTY: SOURCE Jiaxing Canon Vol. 37, No. B384
#+PROPERTY: VOL 37
#+PROPERTY: BASEEDITION J
#+PROPERTY: WITNESS J
#+PROPERTY: LASTPB <pb:KR6q0229_J_009-0294a> 
#+PROPERTY: JUAN 9

 憨休和尚敲空遺響卷第九¶
關中張恂稚恭編閱¶
益州記室繼堯校訂¶

詩一¶

早發龍門道中¶

#+BEGIN_VERSE
「　杖缽離初地朝行過古城嶺雲開曙色客意逐泉聲¶曠土人煙少荒村草木平遲遲鄉國路匪我苾芻情
#+END_VERSE
」¶

與登雲李別駕話舊¶

#+BEGIN_VERSE
「　幾度家山不共遊離離禾忝動高秋人因亂後相知¶少事向生前熟處酬露濕曉煙藏竹塢花含宿雨滴¶松樓海桑未變蒲團穩誰覓當年范蠡舟
#+END_VERSE
」¶

東皋野望¶

#+BEGIN_VERSE
「　東皋舒野望晴鳥語關關碧淺明秋水翠深見遠山¶雲衢虹散彩雨霽日燒瘢何處漁歌發扁舟在一灣
#+END_VERSE
」¶

驚秋¶

#+BEGIN_VERSE
「　山寺驚秋早林深白露溥泉分石逗響葉脆草將乾¶靜引蟬聲發涼吹客枕寒剪雲思補衲隨處易為安
#+END_VERSE
」¶

山行¶

#+BEGIN_VERSE
「　曉望晴空爽氣清乘閒曳杖漫經行沿崖狖見穿林¶影隔岸樵聞代木聲水到窮邊谿路斷山行盡處野¶雲生轉身欲計歸來步一帶村煙聽鳥鳴
#+END_VERSE
」¶

過翠峰上人¶

#+BEGIN_VERSE
「　灌木陰森石徑斜亂雲深處野僧家柴門永日無人¶到只有蒼苔襯落花
#+END_VERSE
」¶

墨畫牡丹¶

#+BEGIN_VERSE
「　散墨都無色神工化更饒參差隨筆力晻曖若春宵¶歲久枝仍翠秋深葉不凋買脂非是惜勿妒洛陽橋
#+END_VERSE
」¶

水洞寺¶

#+BEGIN_VERSE
「　殿閣凌霄漢諸天集寶林春山濃佛髻洞水振潮音¶帙古雲蒸濕梁空燕語沉卻思庾嶺事孤負昔賢心
#+END_VERSE
」
<pb:KR6q0229_J_009-0294b>¶

永濟庵訪普叢禪友¶

#+BEGIN_VERSE
「　古柏叢青靄諸天近翠峰到山方見寺隔岸不聞鐘¶屐齒苔多滑石衣雲尚封知師仍在定繞屋虎狼蹤
#+END_VERSE
」¶

瀑布¶

#+BEGIN_VERSE
「　宿霧空澄破曉煙遙看匹練挂岩前千尋倒瀉寒飛¶雪一帶平分玉插天翠束雷聲鳴疊嶂空涵月色印¶長川山靈未許潭龍臥直放洪濤達九淵
#+END_VERSE
」¶

永濟庵居¶

#+BEGIN_VERSE
「　暫息翻成住濃陰喜偕君開池留皓月洗竹友清棼¶蔓草長松徑疏鐘出澗雲鳥銜花片落點破碧苔紋
#+END_VERSE
」¶

其二¶

#+BEGIN_VERSE
「　夏日林居靜山空覺晝長苔龕依剝啄野水落蒼茫¶暑雨回書潤薰飆送竹涼冥心趺石坐蕙近有微香
#+END_VERSE
」¶

其三¶

#+BEGIN_VERSE
「　地遠塵難到山深石也奇情閒娛鹿豕風怒走獅猊¶薜荔衣新製松花食舊枝隔林啼鳥疾伐木有幽期
#+END_VERSE
」¶

其四¶

#+BEGIN_VERSE
「　錫挂千峰月泉奔萬壑雷梵音清鳥和山色碧桃開¶樹老雲情薄潭空雁影裁卜居猶未得共此一徘徊
#+END_VERSE
」¶

竹¶

#+BEGIN_VERSE
「　疏疏空翠落庭陰瀟洒山房入漸深清戛風叢聲弄¶玉碎篩月徑影搖金柯亭韻落千秋雪汗簡名標萬¶古心幾許幽窗閒自適惟餘擁鼻對長吟
#+END_VERSE
」¶

期友不至¶

#+BEGIN_VERSE
「　砰瀨前溪激石淙花坪草堰認歸笻高吟獨對峰頭¶月落盡空林百八鐘
#+END_VERSE
」¶

王九野文學見過¶

#+BEGIN_VERSE
「　宿霧澄朝霽長空雁字連丹楓霜染葉碧澗石鳴泉¶友道敦三益奎文映九天愧非衡嶽懶分芋記高賢
#+END_VERSE
」¶

歸蜀感賦
<pb:KR6q0229_J_009-0294c>¶

#+BEGIN_VERSE
「　自臨兵燹跡蹁躚客路天涯二十年今日歸來風景¶異斷雲殘月鎖荒煙
#+END_VERSE
」¶

#+BEGIN_VERSE
「　客去關山千里情鄉音一半隴西聲田間野老如相¶識驅犢回頭問姓名
#+END_VERSE
」¶

#+BEGIN_VERSE
「　蔓草荒雲亂夕暉山川依舊昔人非殷勤惟有池邊¶柳泣露依依待我歸
#+END_VERSE
」¶

宿官房莊望老君山¶

#+BEGIN_VERSE
「　孤峰屹立插雲端砥柱西南擁翠盤灶冷千年荒藥¶鼎雲連萬樹護仙壇火燒兵劫秋鐘斷月落霜天客¶夢殘惆悵遺蹤煙壑杳瀑花高洒石窗寒
#+END_VERSE
」¶

癸卯過成都¶

#+BEGIN_VERSE
「　攜杖西來經此過題橋無柱挽行歌芙蓉已沒秋霜¶老觱簟猶吹戰馬多纔靖邊烽開玉壘久深荒草臥¶銅駝錦江春水仍依舊時逐微風蕩綠波
#+END_VERSE
」¶

彭山道中¶

#+BEGIN_VERSE
「　到處經殘劫於茲更慘神長途悲塞草幾日未逢人¶白骨田蕪遍黃昏鬼哭頻何年齊聖治還擬葛天民
#+END_VERSE
」¶

宿李別駕別業¶

#+BEGIN_VERSE
「　門徑開三府圖書貯五車酒光浮竹葉棋局落燈花¶谷暗泉聲細山空月色賒主人能愛客何處不吾家
#+END_VERSE
」¶

再上龍安¶

#+BEGIN_VERSE
「　一年兩度上龍州華髮蕭蕭歎白頭堧樹連雲迷雉¶堞荒城宿草枕江流鼓鼙已息他時淚籬菊重開此¶日秋莫問昆明灰劫事由來天地摠虛舟
#+END_VERSE
」¶

偶占¶

#+BEGIN_VERSE
「　未入蓬茅心已降輝輝螢火照山窗不知何處春聲¶急驚起松巢鶴一雙
#+END_VERSE
」¶

劉青園明府見訪步韻以謝¶

#+BEGIN_VERSE
「　昨夜台星曜草廬仙鳧今喜到幽居花香靜榻成佳¶句鳥語虛櫺讀梵書織樹茶煙山霧薄穿簾月色夜
<pb:KR6q0229_J_009-0295a>¶光疏宦情近說僧相似也傍琴臺學種蔬
#+END_VERSE
」¶

九日偕趙鹽梅…諸文學登迴龍山文昌閣¶

#+BEGIN_VERSE
「　奎壁凌雲對水開憑虛高閣勢崔嵬滄江練色明書¶幌銀漢秋香釀菊杯谷口浩歌樵唱去壟頭橫笛牧¶吹來簪花未減龍山興愧乏登高作賦才
#+END_VERSE
」¶

望龍城¶

#+BEGIN_VERSE
「　漫杷青蓮社裏裁虎溪閒月自招來山含兩氣鳴秋¶葉水咽寒聲隱怒雷桂籍仙傳空六案江城亂後只¶三臺清時莫厭鉛華暮看繡龍門入錦堆
#+END_VERSE
」¶

迴龍山房¶

#+BEGIN_VERSE
「　草桐客相並幽懷稱所居乍陰峰礙日向暖客觀書¶門近蒼松掩窗明碧水疏暫來且一住何處不吾廬
#+END_VERSE
」¶

潮音禪友見過¶

#+BEGIN_VERSE
「　鳥語何其密故人喜到林溪迴青嶂合徑入白雲深¶採蕨吹香飯援毫對潺吟欲將酬半偈松澗起潮音
#+END_VERSE
」¶

曉起¶

#+BEGIN_VERSE
「　幾點殘星破曉鐘群鴉飛散寺前松開門忽見新秋¶色畫出南山四五峰
#+END_VERSE
」¶

懷成都友人¶

#+BEGIN_VERSE
「　白雲松翠半山隈亂後荒田秪自栽七日王公人已¶去千年丁令鶴歸來離披草色眠狐塚寂寞龕燈臥¶石苔遙憶錦城今夜月幾人清賞對蓮開
#+END_VERSE
」¶

石獅子¶

#+BEGIN_VERSE
「　石狻猙獰巧更嘉何年鐫貢法王家毛衣綠長莓苔¶雨瓜甲紅潛草樹花難共象龍分半座不同羊鹿演¶三車巍然獨踞無生地日鬥晴光散夕霞
#+END_VERSE
」¶

樵者¶

#+BEGIN_VERSE
「　躡磴攀雲過此生一肩枯木是經營有時獨步孤峰¶上何處高歌曲澗行兩笠隨編黃籜殼薜衣常帶紫
<pb:KR6q0229_J_009-0295b>¶藤英看棋松下歸來晚柯爛消塵不記名
#+END_VERSE
」¶

龍湖竹枝詞¶

#+BEGIN_VERSE
「　湖上金鱗晒子遲春來惟有柳先知芭蕉葉嫩風吹¶折為寄南窗寫竹枝
#+END_VERSE
」¶

#+BEGIN_VERSE
「　茅堂倒影拂雲低雨過新銜壘燕泥夾岸垂楊千樹¶綠人家隔在斷橋西
#+END_VERSE
」¶

山居¶

#+BEGIN_VERSE
「　疊嶂重重護彩霞翠微深處是山家黃猿誘子偷庭¶果白鳥呼雛上樹丫萬壑松濤翻石壁一溪春水泛¶桃花客來草坐無餘事漫拾枯薪自煮茶
#+END_VERSE
」¶

#+BEGIN_VERSE
「　檻外溪陰散竹涼半峰晴日曝山房黃花載酒入如¶晉白雪裁詩韻入唐雁陣初翻雲外字林稍已墜葉¶中霜浸寒漸覺禪衣薄晒取蒙茸上石床
#+END_VERSE
」¶

#+BEGIN_VERSE
「　林深百鳥日喧啾道合無心境自幽舞蝶尋香沉曉¶露飛鴻啄稻下清秋車前誰識孫陽馬隴外憑歌甯¶戚牛兀坐蒲團香篆裊一簾明月挂西樓
#+END_VERSE
」¶

#+BEGIN_VERSE
「　住山豈是愛山居布衲家風道有餘那得廣招天下¶友不妨讀盡古人書盤供野菜溪邊種葉占閒吟紙¶上疏宴坐松窗虛寂歷花幢鳥徑自如如
#+END_VERSE
」¶

#+BEGIN_VERSE
「　逢迎懶效似癡憨莖草時拈為指南歌轉流鶯聲歷¶歷條垂弱柳徑毿毿迴途易選丹霞佛致術難諛元¶葉柑曾憶古人休歇地深山深處一茅庵
#+END_VERSE
」¶

#+BEGIN_VERSE
「　不傍青門學種瓜喜將石枕臥煙霞伸拳嫩蕨拋新¶粉帶蘚乾薪折古槎萬竅寒風吹雪谷一林疏月照¶梅花尋常活計無多子飽飯閒眠悶喫茶
#+END_VERSE
」¶

#+BEGIN_VERSE
「　翠篠離離隱碧谿蓬茅矮榻稱幽棲衾寒破屋藤為¶幔蘚滑危橋石作梯桃熟不聞桑海變心降已越劫¶灰迷客來相問無多論笑指山兮與水兮
#+END_VERSE
」¶

#+BEGIN_VERSE
「　茅堂終日坐清棼疏壁通花氣若薰元亮應知來入¶社少陵何必細論文斫成木缽泉堪貯澆長園蔬鹿
<pb:KR6q0229_J_009-0295c>¶與分榻暗不知天色晚推窗劃破一溪雲
#+END_VERSE
」¶

#+BEGIN_VERSE
「　得住青山意足便橫搘[彳*(田/各)]彴小庵前幾竿修竹蕭蕭¶雨一徑長松羃羃煙聽響汲泉青嶂下吟風坐石白¶雲邊饒君識破其中趣已落吾家第二禪
#+END_VERSE
」¶

#+BEGIN_VERSE
「　行腳年來路轉遙溪聲似夾海門潮花含祖意嫣山¶塢木孕靈根傍石橋別洞雲歸泉滴滴沿崖徑窄草¶蕭蕭山農問道重徵偈寫破窗前一葉蕉
#+END_VERSE
」¶

#+BEGIN_VERSE
「　磨彼鐵杵可以成鍼嗟我同人孰辦肯心
#+END_VERSE
」¶

#+BEGIN_VERSE
「　綿綿葛藟上引喬松胡為日用不知所從
#+END_VERSE
」¶

#+BEGIN_VERSE
「　雉之在梁且飲且啄文之在犧載烹載割
#+END_VERSE
」¶

#+BEGIN_VERSE
「　白石可盟清流可濯有美一人其蘊如玉
#+END_VERSE
」¶

#+BEGIN_VERSE
「　龜之盲也浮木有躋心之近也嗟彼長迷
#+END_VERSE
」¶

#+BEGIN_VERSE
「　邈矣古人我生之後匪曰同倫於法何咎
#+END_VERSE
」¶

山居磨彼六章章四句¶

安禪寺¶

#+BEGIN_VERSE
「　陟彼安禪寺孤笻寄上頭瀑飛雙澗雨木落萬山秋¶石磴盤高頂雲松結遠樓征途猶未已漫記福城遊
#+END_VERSE
」¶

三倉河¶

#+BEGIN_VERSE
「　宿水三倉道雲情萬里賒柴門編槲葉草屋覆藤花¶山靖無妨虎林深有睡鴉低頭憐月色清影似龍沙
#+END_VERSE
」¶

虛白上人邀避暑¶

#+BEGIN_VERSE
「　避暑堪何處清涼古寺中谷深藤屋暗泉冷石潭空¶竹密生涼吹岩高蔭翠叢洞山公案在無處不圓通
#+END_VERSE
」¶

連雲棧¶

#+BEGIN_VERSE
「　聞道連雲棧芒鞋始一過危嶠懸仄徑飛瀑瀉長河¶萬木生雲氣千峰聳髻螺劃然驚杖錫猿嘯半岩阿
#+END_VERSE
」¶

少林寺初祖¶

#+BEGIN_VERSE
「　古柏蒼蔥衛法筵巖中面壁憶當年磨消日月山問¶石流盡乾坤澗底泉峰鎖洞雲藏五乳臺高樓閣近¶諸天花開已遍恒沙土立雪徒教意惘然
#+END_VERSE
」
<pb:KR6q0229_J_009-0296a>¶

面壁洞¶

#+BEGIN_VERSE
「　來尋面壁處翠竇有遺蹤石印棲禪影虯蟠挂衲松¶靈花開五葉寒雪鎖千峰斷臂傳心遠唯聞五夜鐘
#+END_VERSE
」¶

二祖庵¶

#+BEGIN_VERSE
「　望中遙見寺孤嶂倚雲松山色分樵徑猿聲到客笻¶剔苔碑斷字擲杖澗飛龍立雪人何處嵐光蘸碧峰
#+END_VERSE
」¶

三祖庵¶

#+BEGIN_VERSE
「　罪性無因悟本空把茅曾寄此山中岩廊虛寂無人¶到門掩蕭蕭檜柏風
#+END_VERSE
」¶

風穴喜公池次韻¶

#+BEGIN_VERSE
「　幽林坐對適清真香滲曹溪得句新波撼翠流峰寫¶照光涵玉潤月傳神苔侵綠岸凝珠箔花靨紅渠濯¶錦塵自是沼師卓錫後淵源千古有同人
#+END_VERSE
」¶

法雲洞次任木庵進士韻¶

#+BEGIN_VERSE
「　劈破青山醒曠聾洞開絕巘迥玲瓏輪鎚未假神¶力修斧何關巨擘工嶺上白雲低枕席林端清磬落¶杉松幽尋應許宗雷到刻漏無妨傚遠公
#+END_VERSE
」¶

晤密如上人¶

#+BEGIN_VERSE
「　乾坤餘散木得此寄閒身挂錫同幽寺談心識故人¶青山唯爾在白眼許誰鄰無問雙林叟橋流總是真
#+END_VERSE
」¶

山齋書事¶

#+BEGIN_VERSE
「　煙蘿生翠壁石室靜宜秋散淡忘賓主疏慵任馬牛¶草深巖路隱泉活澗聲幽為問龍山老人天未可求
#+END_VERSE
」¶

吳公洞次繹堂沈觀察韻¶

#+BEGIN_VERSE
「　丹崖翠壁鎖重重高士當年此寄蹤翰墨無文蟲蝕¶盡山雲有護洞還封飛泉洒落千林月野鶴眠殘萬¶壑松書劍不歸南度遠空山唯聽上方鐘
#+END_VERSE
」¶

夏日送王憲副歸江西¶

#+BEGIN_VERSE
「　法護祗園德倍饒歸來賦就樂熙朝興臨彭澤樽多¶釀劍入豐城氣自豪節介四知聲愈重竹開三徑暑
<pb:KR6q0229_J_009-0296b>¶全消龍媒未許東山臥麻詔還佐帝堯
#+END_VERSE
」¶

風穴酬澺水宋中丞來韻¶

#+BEGIN_VERSE
「　雲林積翠半山隈車馬紅塵絕點埃仙自石橋騎鶴¶去客從閬苑寄詩來凌空鴈近鳴飛錫曲水鷗閒浴¶渡杯聞道東林重有約社蓮須是待君開
#+END_VERSE
」¶

忽雨¶

#+BEGIN_VERSE
「　新竹垂陰覆短墻金衣聲裏度雲涼簷前急送收書¶雨一樹庭梅半落黃
#+END_VERSE
」¶

贈復真禪人¶

#+BEGIN_VERSE
「　萍梗天中感順然抱素真會心皆是道徹骨未為貧¶鶴煙深樹池翻藻戲鱗更知閒步履共惜少林春
#+END_VERSE
」¶

秋興¶

#+BEGIN_VERSE
「　竹裏風聲秋高月色明閒堂誰是伴曳杖自經行¶紅樹濃霜葉黃花瘦石莖拈來詩料穩題詠入無生
#+END_VERSE
」¶

風穴八詠錦屏風¶

#+BEGIN_VERSE
「　開鑿非神禹天然壯錦屏嵐光生紫翠石蘚畫丹青¶塵逐禪栖靜風旋蕊遞馨何如僧月下倚坐兩行經
#+END_VERSE
」¶

珍珠簾¶

#+BEGIN_VERSE
「　飛流千仞落一片似垂簾玉貫岩藤繞珠拋石浪圓¶迴風斜欲捲篩月正長懸應是仙源近常疑隔洞天
#+END_VERSE
」¶

仙人橋¶

#+BEGIN_VERSE
「　搆石跨山澗落虹飲翠微碣留空有跡仙去已無歸¶半月分高影千林映曙輝潺湲流不盡時見白雲飛
#+END_VERSE
」¶

大慈泉¶

#+BEGIN_VERSE
「　靈源深莫測得妙在山根印月涵空色流花濯艷痕¶闡通石澗傍閣遶松門法已知龍悟澄澄寂無言
#+END_VERSE
」¶

吳公洞¶

#+BEGIN_VERSE
「　翠巘鑿中虛吳公昔隱居蠨絲風墮網蝸篆壁成書¶雨剝龕苔古林疏月色餘落花深洞口蝶夢自
#+END_VERSE
」¶

翫月
<pb:KR6q0229_J_009-0296c>¶

#+BEGIN_VERSE
「　臺高凌碧漢月小邁峰鶴老千年柏山空五夜鐘¶停杯邀桂影就石坐岩松縹緲雲天外清光若可從
#+END_VERSE
」¶

翠嵐亭¶

#+BEGIN_VERSE
「　結搆依山麓重巖疊翠嵐千峰迴望合萬籟入虛含¶風雅亭碑在疏狂野客酣上方鐘鼓近稅駕幾來參
#+END_VERSE
」¶

懸鐘閣¶

#+BEGIN_VERSE
「　巍閣連雲迥飛簷插鷺𪇘風鳴驅鐵馬山震吼蒲牢¶斗拱星河近梯盤石磴高谹聲驚定缽萬壑捲松濤
#+END_VERSE
」¶

暮登首山念祖洞¶

#+BEGIN_VERSE
「　薄暮梯雲上翠岑江城鼓角發珠林撐開樹色千枝¶月擣落秋聲萬戶碪洞古已消獅象跡院空猶剩兩¶花深頭陀幾劫傳燈去滿目蒼煙動客吟
#+END_VERSE
」¶

登首山峰頂¶

#+BEGIN_VERSE
「　仄徑凌虛上晴川萬象開林深樹宿鳥洞古石生苔¶眼底中原盡天邊候雁迴白頭逢老衲嘯傲出雲隈
#+END_VERSE
」¶

金粟禪林原朱大中丞之園亭也…¶

#+BEGIN_VERSE
「　平湖澀浪點輕鷗竹際風和翠欲流密樹深藏雲裏¶寺高城半映水邊樓木蘭橈轉慈航穩書帶翻苾¶草柔須達有因乘夙願鮦陽今復見倫儔
#+END_VERSE
」¶

#+BEGIN_VERSE
「　勝何緣寺南塘舊碩邁橋通支遁馬池乏右軍鵝¶寶月明花榭金雲映薜蘿高枝已挂錫塵慮莫相過
#+END_VERSE
」¶

看梅五峰沖涵和尚以詩見貽步韻荅贈¶

#+BEGIN_VERSE
「　浩然歸去幾經霜占斷瓊枝秪自芳影散羅浮千樹¶雪瓣分庾嶺五株香冰心解凍留金鑑玉骨凝寒信¶鐵腸惟有孤貞先屬望陽春曲裏韻偏長
#+END_VERSE
」¶

奉酬念蒿胡少參¶

#+BEGIN_VERSE
「　翠捲西風兩岸蒲碧筒秘晚已停沾鞭鳴玉勒來驄¶騎界列金繩入坦途縟綵光生留帶偈韡花香散襲¶犀渠應知下榻情何限卻喜忘言道不殊
#+END_VERSE
」
<pb:KR6q0229_J_009-0297a>¶

金粟寺桂花¶

#+BEGIN_VERSE
「　院靜秋林景更清木樨深處悟無生尋香太史知何¶處露滴金莖皓月明
#+END_VERSE
」¶

送友移居¶

#+BEGIN_VERSE
「　移錫來幽土平蕪接水雲天空雙雁落地迥兩河分¶園鹿高原見荒雞野店聞秋霜誰共惜徒自憶離群
#+END_VERSE
」¶

憶峨嵋¶

#+BEGIN_VERSE
「　近別峨嵋路常懷第一峰臺高無剩月山靜有鳴鐘¶老銀象飛泉掛玉龍何時深處去一榻臥雲
#+END_VERSE
」¶

日暮階虎堂古崖魨哲諸兄遊水心亭¶

#+BEGIN_VERSE
「　落日林塘靜尋幽泛水亭蟲聲鳴斷岸鷗夢結寒汀¶樹暝湖心影船開水面萍歸來相和句月色滿柴扃
#+END_VERSE
」¶

九日登瑞芝閣¶

#+BEGIN_VERSE
「　客裏重陽日登樓倩一觀千林秋色老萬井曙光寒¶眼歷河山盡心閒世界寬卻思陶令賞叢菊待誰看
#+END_VERSE
」¶

奉和澺水宋中丞臥梅軒¶

#+BEGIN_VERSE
「　疏影橫斜襲遠香晴烘麗日上莓墻高情夢破梨雲¶曉失路愁看驛使忙竹裏彈琴清雪操松間影鶴傍¶枝藏冰心已許林和靖宮額無煩點壽陽
#+END_VERSE
」¶

贈洪野陳鍊師¶

#+BEGIN_VERSE
「　城北仙翁處士家閒中日月樂無涯數將甲子頻窺¶鶴種就靈苗已吐花風靜玉池眠白鹿煙消金鼎熟¶黃芽懸壺近市誰相識秪許長房過不差
#+END_VERSE
」¶

奉酬雪兆兄除夕寄韻¶

#+BEGIN_VERSE
「　客裏逢除夕蕭然兩鬢華寒深憎瑞雪燭暈剪輕花¶臘饌三冬盡鄉心萬里賒何時偕舊隱泉石共生涯
#+END_VERSE
」¶

夏初即事¶

#+BEGIN_VERSE
「　鬱鬱空林下不知近九衢荷池擎雨蓋藤架引龍鬚¶鶴翅彌天廓雲情脫世狗那堪深樹裏崹鳥似巴斂
#+END_VERSE
」¶

送古崖禪友
<pb:KR6q0229_J_009-0297b>¶

#+BEGIN_VERSE
「　秋興挽行色林鐘散曉鴉紅飛霜樹葉黃綻竹籬花¶竿木隨身穩金風坦道賒呂亭遙悵望一雁落平沙
#+END_VERSE
」¶

送天古禪友¶

#+BEGIN_VERSE
「　望隨平野盡旅雁正南時浦樹零秋晚關河策蹇遲¶風吟松際月菊吐路傍枝握手難為別欲言寄所思
#+END_VERSE
」¶

贈遍濟老友¶

#+BEGIN_VERSE
「　占得嵩高畢此生蒲團終日絕逢迎心空石室花無¶雨露冷松巢鶴有聲林下錫歸煙寺晚橋邊月上石¶潭清獅絃自是知音少爐火頻煨折腳鐺
#+END_VERSE
」¶

次鍵畿兄韻¶

#+BEGIN_VERSE
「　深林鬱密稱幽棲水滿平湖勝霅溪白板宿雲驚過¶雁瘦笻搘榻待鳴雞城頭夜月千家思隴外霜寒萬¶木低最是秋晴天色好閒吟踏步過庵西
#+END_VERSE
」¶

金粟寺臘梅¶

#+BEGIN_VERSE
「　臘瓣含金鬥雪香檀心都盡蝶蜂狂疏容未是貪春¶早恐負靈根在上方
#+END_VERSE
」¶

奉酬沖涵兄來韻¶

#+BEGIN_VERSE
「　楖栗雄三楚聲光振九州霞標雲漢迥雪谷翠雲留¶猿嘯嵩門月蟬吟赤壁秋相期那可再萬里水江流
#+END_VERSE
」¶

送玉林高文學¶

#+BEGIN_VERSE
「　桐響驚秋葉他鄉送客歸浦雲含宿雨江樹靄晴暉¶旅況真難遣鄉音頻覺稀明朝千里路相望兩依依
#+END_VERSE
」¶

堤上行¶

#+BEGIN_VERSE
「　飯罷經行候涼颺碧草凄板橋通曲水岸柳夾長堤¶乍響驚魚躍旋飛避鳥栖幽篁深處望落照女墻低
#+END_VERSE
」¶

高村¶

#+BEGIN_VERSE
「　石徑陳年上蘚花橋通孤岸傍人家墻頭青杏兒爭¶摘老圃肩鋤獨種瓜
#+END_VERSE
」¶

西郊¶

#+BEGIN_VERSE
「　旦出西郊迥清秋白露前宿雲藏野店曉露濕炊煙
<pb:KR6q0229_J_009-0297c>¶岸江帆影村墟土堠連道傍翁仲石沒姓幾多年
#+END_VERSE
」¶

秋日感懷¶

#+BEGIN_VERSE
「　蟋蟀鳴幽砌空庭落葉深荷枯香半歇風勁竹長吟¶問法無玄度詶機有道林浩歌唯自適雲外幾知音
#+END_VERSE
」¶

原韻招李藍仲文學¶

#+BEGIN_VERSE
「　鳥語迎詞客龍光隱梵宮香交花霧重陰占柳塘空¶格外通禪意言前薦祖風獅床如欲借還許問蘇公
#+END_VERSE
」¶

送張鳴岐還秣陵¶

#+BEGIN_VERSE
「　客裏逢君別離愁欲暮年鄉心間過雁遊子憶歸天¶勿惜風塵苦寧辭道路偏秣陵如到日長記白雲篇
#+END_VERSE
」¶

壽宋澺水中丞¶

#+BEGIN_VERSE
「　玲瓏琪樹映朝暉瑞靄嚴城接翠微嶽降嵩靈開紫¶極鸞迎仙使到朱罪談經石上塵都靜隱釣溪邊鳥¶息機已羨布金隆法護諸天鐘鼓正瞻依
#+END_VERSE
」¶

和鍵畿兄見貽¶

#+BEGIN_VERSE
「　吳山曾歷遍錫已罷宵征戶外懸秋月床頭落澗聲¶惜霜愁易遣伐輻志先成傾蓋頻相得真堪話此情
#+END_VERSE
」¶

其二¶

#+BEGIN_VERSE
「　野水連空碧沙禽暖尚依蒹葭生旅思促織叫絺幃¶蟾影諸天近秋聲亂葉飛壯懷舒未已處處擣寒衣
#+END_VERSE
」¶

其三¶

#+BEGIN_VERSE
「　天涯同作客喜遇況清時鶴性從瀟散萍蹤任所之¶疏桐憐月色遠夢入鄉思短鬢秋將半芙蓉落未知
#+END_VERSE
」¶

其四¶

#+BEGIN_VERSE
「　湖中疑無地積翠入山居徑繞藤陰合蟬吟木葉疏¶澆畦鄰邵圃游泳樂莊魚既獲增幽賞詞鋒振有餘
#+END_VERSE
」¶

其五¶

#+BEGIN_VERSE
「　萬事從緣合一枝得暫安窗虛殘月照衲重曉霜寒¶鳳德憑誰歎獅絃只自彈何如深竹裏風韻日琅玕
#+END_VERSE
」¶

酬雪兆兄來韻
<pb:KR6q0229_J_009-0298a>¶

#+BEGIN_VERSE
「　古云不惜過秋霜面命如同記未忘汝海浪平龍臥¶穩慈泉壑靜派流長臺高日暖爭花放曲澗春深起¶蟄藏唯有懷人思更遠藝蘭澧浦詠馨香
#+END_VERSE
」¶

送別鍵畿兄¶

#+BEGIN_VERSE
「　獨樹江頭望遠天西風黃菊悵分緣香盈驛路吹花¶裏鴈帶秋雲落澗邊入世頓忘霜骨脆攄愁唯有道¶心堅黯然賦別非同別好誦莊生第一篇
#+END_VERSE
」¶

春日郎事¶

#+BEGIN_VERSE
「　野草生新綠看花獨破愁狂心悲野馬人世苦蝸牛¶就燢憐桐響汲泉愛月流春風時不定吹白少年頭
#+END_VERSE
」¶

送潤壁兄之光山¶

#+BEGIN_VERSE
「　雲凈曲天空銷魂客路中林高秋漢月錫振楚江風¶野店炊煙白霜林醉葉紅景行思仰止極目望歸鴻
#+END_VERSE
」¶

送祖燈上人南歸¶

#+BEGIN_VERSE
「　鮦水期相識冰心絕比鄰那知同道侶都是異鄉人¶露白凝黃菊楓丹憶紫蓴孤雲蹤不紫後會若為論
#+END_VERSE
」¶

送智閒上人¶

#+BEGIN_VERSE
「　特舉江柬櫂來聽塞北笳息茵猶未暖歸計已先賒¶野店藏深樹寒流漱淺沙南塘今惜別相思各天涯
#+END_VERSE
」¶

庚戌秋於金粟夢得綠樹啼春鳥紅香放野花之句因續成詩¶

#+BEGIN_VERSE
「　雲鶴蹤無定乾坤盡是家冥心澄曉霽寓目斂晴霞¶綠樹啼春鳥紅香放野花翛然忘歲月何處覓生涯
#+END_VERSE
」¶

夏景¶

#+BEGIN_VERSE
「　竹院風生露頂涼林花低翠小紅香篆煙消盡將斜¶日古柏移陰過短墻
#+END_VERSE
」¶

小松¶

#+BEGIN_VERSE
「　乍別故山石移來寶地裁仙苓期未望巢鶴計先猜¶固本培根厚抽枝漸葉開蓬蒿遮莫掩未可雪霜摧
#+END_VERSE
」¶

幽篁深處
<pb:KR6q0229_J_009-0298b>¶

#+BEGIN_VERSE
「　小搆藏幽篠洒然萬籟清稍垂新雨濕葉響晚風生¶倒水揩花鏡高枝度鳥聲坐來忘物我秋月印湖明
#+END_VERSE
」¶

墨梅¶

#+BEGIN_VERSE
「　夢覺羅浮幻清香散墨花焦痕如墮影折筆似枯槎¶鎮日忘蜂採長年趁蝶斜隨時能寄目野客興偏賒
#+END_VERSE
」¶

首山乾明寺¶

#+BEGIN_VERSE
「　採銅曾說此山巔問道同來有七賢迷跡尚追千載¶事傳心唯見一燈懸虯藏樹老盤山洞石斷碑殘上¶蘚錢應是下方城郭近鐘聲每送夕陽煙
#+END_VERSE
」¶

念祖誦經處¶

#+BEGIN_VERSE
「　萬木陰森百鳥鳴喃喃猶似誦經聲泥龕洞鎖孤雲¶靜塔影空懸皓月明石上無塵松自老山間洗缽沼¶常清當年問道云何事汝水東流傍楚城
#+END_VERSE
」¶

苦雪¶

#+BEGIN_VERSE
「　僵勝袁安臥無人冒雪來凍雲披牖竹饑鳥啄庭梅¶徹骨寒難禦齊腰事可猜爐頭賓主句撥盡夜然灰
#+END_VERSE
」¶

雨夜¶

#+BEGIN_VERSE
「　積雨春初夜楮幃冷素光梁空懸佛火風急送梅香¶背郭聞譙暗寒雞破夢長窗虛擬射白林外有荒塘
#+END_VERSE
」¶

別郭輔扆文學¶

#+BEGIN_VERSE
「　邂逅期鮦水頻歌蜀道難他鄉猶惜別故舊易為歡¶晴樹花偏麗春江曉尚寒欲將風穴去何日話彈冠
#+END_VERSE
」¶

別澺水宋中丞¶

#+BEGIN_VERSE
「　寄息檀陰四載過江城無奈別離何雲情有戀依金¶馬野意無媒聽玉珂欲上嵩門參壁觀還疑丈室對¶維摩法輪已屬調羹手日震雷音到薜蘿
#+END_VERSE
」¶

別鳧岳郭明府¶

#+BEGIN_VERSE
「　法護金城仰大才檀林蓊鬱倩滋培梵音喜並琴音¶振佛日期從化日回阡陌春和花已綻閭閻風靜戶¶常開孤笻西上頻留偈詔侍金庭有鳳來
#+END_VERSE
」
<pb:KR6q0229_J_009-0298c>¶

蔡道中¶

#+BEGIN_VERSE
「　日麗春晴歸笻不計程隔村紅樹遠曠野綠雲平¶應供逢齋主隨機悅世情高懷興有托啼鳥一聲聲
#+END_VERSE
」¶

宿姜莊村¶

#+BEGIN_VERSE
「　暫憩衡茅下晴霞映錫光塘深千樹柳杏出一枝墻¶吠犬僧初到烹茶客愛嘗任緣隨處可何必是西方
#+END_VERSE
」¶

襄城乾明寺即席詶張太阿明經¶

#+BEGIN_VERSE
「　滿目真堪笑陶潛許獨吟鳶魚須會道木石任幽尋¶照破三生面能開萬劫心丈夫元無我何必只儒林
#+END_VERSE
」¶

其二¶

#+BEGIN_VERSE
「　得便還家路到來春草生山空臺殿古洞鎖曙雲平¶傾蓋情偏重忘言道不輕子韶能物格燈錄繼題名
#+END_VERSE
」¶

與準彌兄夜坐分賦¶

#+BEGIN_VERSE
「　千里同風客傾投意洒然杯從閩海渡榻共汝山緣¶半壁扶人影一龕散燭煙坐來清夜永月色到簾前
#+END_VERSE
」¶

辛亥莫春余從堂頭老人自陽返風穴時已溽暑首座雪兄偶有他山之志挽留不可故賦譾言以贈之¶

#+BEGIN_VERSE
「　偶入白雲裏林深愛息幽片言忻意合數載顧情稠¶自幸臨獅窟誰期列象遊弄泉探巨壑舒嘯陟高丘¶雪曲鏘金石機鋒峻鐵牛聯芳齊祖域入世慰凡流¶月印空潭影松寒響澗颼錦詞推吐鳳雄辨讓傾湫¶蟪沒將終夏蟬嘶已近秋賡從方調愜話到欲離愁¶易得生民望難為隱者儔化鶤騰北海飛電爍東鷗¶浪激三千界霖施百億洲枯回餘草木涸溢盡渠溝¶在處頻垂釣逢場任作謳曇華芬瑞艷寶筏濟時憂¶蓼岸紅遮渡禾阡綠蔭疇蛩吟書柿葉鶴夢繞山樓¶鴈足傳何日崍笻喜少留層峰天外遠清韻滿溪頭
#+END_VERSE
」¶

秋初接準彌兄書兼惠詩口號¶

#+BEGIN_VERSE
「　窗明葉落已驚秋草徑新鋤報客遊尺素久裁傳雁
<pb:KR6q0229_J_009-0299a>¶足新詩漫寄到庵頭山廚食菌燒松火石鼎烹泉待¶筧流聞道蘆航將北渡暮雲江樹不勝愁
#+END_VERSE
」¶

風穴寺有感¶

#+BEGIN_VERSE
「　沼師弘法地幽邃絕塵纖薜荔藤垂幔珠泉水挂簾¶山光薰曰靜塔勢簇雲尖若個顏曾破林花不倦拈
#+END_VERSE
」¶

其二¶

#+BEGIN_VERSE
「　古穴空山裏雲深未可探翠環千樹柏紫載一峰嵐¶祖道彌今古禪燈易苦甘中崖深夜月疏影照蘿龕
#+END_VERSE
」¶

中秋¶

#+BEGIN_VERSE
「　去年今日在南塘此夕林巒世事忘戶外好山青入¶眼洞前明月素如霜飛來寒瀑珠千顆落盡窗陰葉¶半床秋色撩人容易懶且將清興寄詩囊
#+END_VERSE
」¶

送櫟庵座主歸汝南¶

#+BEGIN_VERSE
「　鯛陽傾蓋盡情歡此日先歌行路難汝海澄波賒月¶色嵩門峭壁倚天寒神怡雪澗松千樹釣穩漁璣竹¶一竿歸去不妨花雨散階前歷亂鳥銜殘
#+END_VERSE
」¶

初冬夜坐¶

#+BEGIN_VERSE
「　寂歷山齋古寒深夜未央挑燈披道偈擁衲坐繩床¶月上虛窗白庭陰剩菊黃冥然心不起獨對一爐香
#+END_VERSE
」¶

嵩山法王寺¶

#+BEGIN_VERSE
「　朦朧殿閣望重重翠潑晴嵐上遠峰行到白雲將盡¶處水聲寒咽度溪鐘
#+END_VERSE
」¶

熊耳山空相寺¶

#+BEGIN_VERSE
「　黃葉猶填徑扶笻一到來舊巢松鶴老新蕊杏花開¶鈴塔風傳語庭碑字蝕苔僧言兵劫後今始闢蒿萊
#+END_VERSE
」¶

苦雨¶

#+BEGIN_VERSE
「　靈雨洒空濛湖平接梵宮白生虛殿角綠上廢詩簡¶漏盡無移榻愁長有聒蟲如何能慰目望斷海門東
#+END_VERSE
」¶

春日虎堂兄還羅山賦風穴深處歌以送之¶

#+BEGIN_VERSE
「　谷風剪剪亂飛花欲寫離情咨復嗟乃兄真若鳳置
<pb:KR6q0229_J_009-0299b>¶孤標卓立出雲霞相期矢志囓冰雪策勤斯道絕¶紛譁胡為別路忽週遮試歌風穴送還家風穴山深¶在何處萬柏蒼茫鎖煙霧㟏岈湍激吼豗雷一道寒¶泉飛瀑布東峰突兀殊覺高摩青插紫當雲霄下有¶蛟龍蟠旋隱居之窟宅上有參天拂日掩映之松濤¶鷲嶺蘭若處其下梵音微動雨花飄塔勢崢嶸齊中¶頂仙人跨鶴來滄溟月下吹笙步月歌歌聲光¶炯炯倏爾天風響嶙嶒恍如萬馬之奔騰石竅呼號¶山欲裂翻空攪霧徙鶤鵬扶搖直上九萬里翠嵐極¶目杳川底煙火人家帶郭城錦屏疊出山如洗樵牧¶雲深不見蹤長歌松下草茸茸笛聲隱隱過前阪又¶聽忽達來西峰絕壁面面兩相峙洞戶當暄遠朝市¶園蔬畦分七葉巖那羅延窟亦如是境何幽兮山何¶深晨鐘暮鼓戀栖禽谿何邃兮谷何窈羚羊挂角絕¶追尋昔有浙僧居此土韜光宴息人不顧一朝穎脫¶露囊錐簇擁樓臺成常住曲彔床子郢衙開有識仰¶山須再來七百餘年消息絕而今才復振隳頹鐵牛¶機峻從中起峨峨萬仞誰能倚唯君廿載侍巾瓶紙¶襖抄來無窮已誰云侍者參得禪三呼三應自天然¶瞎驢滅卻正法眼人室親承絕蹄筌雪浪千層翻汝¶海鯨鯢鼓蕩增光彩雲吐沫徹天衢驚煞蟠螭與¶黃能蘚徑春來點石斑值君振策還羅山芒鞋踏破¶蒼苔色況復桃花開笑顏人生天地常如客豈惜風¶塵走南北瞬息光陰過隙駒肯取榮名以為則昔聞¶河西罷夜參胡僧金錫頗相諳林下疋馬終歸去廣¶眾徒知道已南佛祖門庭識者懼真誠不是小兒戲¶懸鶉采藿度秋霜只要馨香遍大地此日送君歸故¶鄉令人躑躅復徬徨極目冥鴻杳天際魚腹望剖心¶悒快風穴何幽深白雲常依護虎負山之嵎俄起獨¶散步異曰驚虓知何處葉落還尋舊山路試看獰猙
<pb:KR6q0229_J_009-0299c>¶弄瓜牙咬殺豬狗何其數虎兄虎兄聽我歌我亦尋¶山便歸去
#+END_VERSE
」¶

白雲抱幽石歌贈純哲同參¶

#+BEGIN_VERSE
「　白雲片片抱幽石嶺上寒松翠欲滴洞戶當岩背夕¶陰流泉澗底漾虛碧水澄渟山寂歷百鳥不來何處¶覓衲擁繩床臥白雲雨過深蹄印虎跡苔蘚徑竹歌¶斜馥郁風生野草花兀兀髼鬆石上坐無生一曲吹¶胡笳谷風清秋月白枯藤倒桂景奇絕青猿麋鹿共¶為鄰石枕岩深天地窄孤蹤迥復誰同憑渠喚作住¶山翁一道神光輝萬古肯將閒事羅心胸茞蘭香幽¶禽語覿露堂堂是誰舉石首點來錯過他獅行何曾¶得伴侶骨象奇風自高白雲深處惜羽毛試看翮健¶衝霄去擘開滄海噉金鰲
#+END_VERSE
」¶
¶
¶
¶
¶
¶
¶
憨休和尚敲空遺響卷第九(終)
<pb:KR6q0229_J_009-0300a>¶

