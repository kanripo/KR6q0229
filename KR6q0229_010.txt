#-*- mode: mandoku-view; -*-
#+DATE: 2015-08-30 21:48:16.109515
#+TITLE: 憨休禪師敲空遺響
#+PROPERTY: CBETA_ID J37nB384
#+PROPERTY: ID KR6q0229
#+PROPERTY: SOURCE Jiaxing Canon Vol. 37, No. B384
#+PROPERTY: VOL 37
#+PROPERTY: BASEEDITION J
#+PROPERTY: WITNESS CBETA
#+PROPERTY: LASTPB <pb:KR6q0229_J_010-0300a> 
#+PROPERTY: JUAN 10

 憨休和尚敲空遺響卷第十¶
關中張恂稚恭編閱¶
益州記室繼堯校訂¶

詩二¶

壬子春子受風穴本師雲老和尚囑法請假山山是夜風雷大作膏雨沛然兩序諸兄挽留移時復開晴霽明日遂行賦辭¶

#+BEGIN_VERSE
「　昨夜風雲會汝淵潛龍起蟄正春天雷崩剎海千山¶動雨沐林皋萬卉妍林影忽開明積翠巖陰尚合暗¶浮煙揮毫欲灑銷魂字卻為心知杖不前
#+END_VERSE
」¶

留別純哲禪友¶

#+BEGIN_VERSE
「　泉石耽同癖驪歌唱汝墳行蹤多野雪曉日半山雲¶祖席君全賴禪燈我暫分何時重攜乎繞瀾論心聞
#+END_VERSE
」¶

別楚英維那¶

#+BEGIN_VERSE
「　數載懷幽愜機鋒絕比鄰他山唯共寺故國幾經春¶禪版香雲合詩壇夢草新萍蹤那可定何處寄同倫
#+END_VERSE
」¶

伊陽道中¶

#+BEGIN_VERSE
「　林簇曉峰晴伊川繞客行孤村煙自白亂水韻猶清¶就食懷山店逢人問旅程碧雲天際遠歸雁送春聲
#+END_VERSE
」¶

石¶

#+BEGIN_VERSE
「　車嶺愁人地殽函接暮陰斷雲飛宿雨群鳥下危岑¶土屋居民少桑田護草深誰將青白眼勘破一生心
#+END_VERSE
」¶

贈華陰孫長發明府¶

#+BEGIN_VERSE
「　鍾應峨嵋秀名高華嶽齊星垣瞻斗北河潤藉關西¶擊壤民如市栽花縣若谿金甌知有卜宸翰待親題
#+END_VERSE
」¶

同王爾獻張白石郭不憶三文學西谿看松¶

#+BEGIN_VERSE
「　策杖臨谿一問松群賢畢集賞幽叢茶烹雪水詩腸¶潤露滴桃花石面紅歌近清明聲雜遝晴翻麥浪霧¶溟濛孤懷喜獲尋真趣鵠立憑高西復東
#+END_VERSE
」¶

詠松兼贈白石
<pb:KR6q0229_J_010-0300b>¶

#+BEGIN_VERSE
「　未能化石去應秪伴雲眠幹老龍鱗結枝高麈尾懸¶驚濤聞唳鶴傲雪見幽賢處士家何處東林隔竹煙
#+END_VERSE
」¶

華州甘露寺居¶

#+BEGIN_VERSE
「　見說前朝寺今知唐代名侵門唯嶽色幽籟自松聲¶月映山光動林疏木氣清可中無法說樵斧韻丁丁
#+END_VERSE
」¶

其二¶

#+BEGIN_VERSE
「　所志從吾好居然遠四鄰閒中世味少淡處道情真¶飽眼山如畫臞形鶴似人寥寥空澗壑不是為逃秦
#+END_VERSE
」¶

其三¶

#+BEGIN_VERSE
「　擇木看禽止襄衣坐石苔花光迎戶人松影隔溪來¶供食薇頻采長吟句獨裁迂懷機不讓儘教白雲猜
#+END_VERSE
」¶

贈羅沖虛真士¶

#+BEGIN_VERSE
「　不記入山日松門長自青瓠瓢盛石髓木客聽鵝經¶種秫生三秀書符走六丁洞簫吹徹夜舞鶴有遺翎
#+END_VERSE
」¶

為李華庵書扇¶

#+BEGIN_VERSE
「　腹空無寫句紈扇喜知音雅重雙眉雪情消萬慮心¶斷猿風外嘯幽鳥座間吟還憶王摩詰無生道可尋
#+END_VERSE
」¶

奉酬劉渭瞻王公劉碧瞻王多士諸文學¶

#+BEGIN_VERSE
「　桐陰午靜絕氛埃鴿怖棲枝應客來觀槿已容疏禮¶樂乘輿且喜到宗雷爐添柏子香還細漏滴池蓮蕊¶自開為愛群賢能載道虎溪步過卻忘回
#+END_VERSE
」¶

郭仲睹文學園亭小憩¶

#+BEGIN_VERSE
「　修竹半欹斜通流引漢槎折巾高士宅分券令公家¶葉響常疑雨亭香只見花坐來忘溽暑深樹聽啼鴉
#+END_VERSE
」¶

爾獻過山賦贈¶

#+BEGIN_VERSE
「　胸囊萬卷待鳴珂少嶽靈鍾應不訛風雅尚能驚慧¶遠文章米肯遜東坡蓮峰秀聳雲邊翠桂斧聲清月¶下磨把臂山房秋興切呦呦鳴鹿聽松蘿
#+END_VERSE
」¶

謝李鱗伯王爾獻古心魯薛子宣梁衡伯姬星石姬瑩石薛永日姬桂月張薦叔史丕顯王啟夏井助我諸君子見過¶

#+BEGIN_VERSE
「　徑草青長半掩門何來車馬破苔痕忘機只許鷗相¶狎點首虛傳石解言柳外蟬嘶清暑簟座中茗酌勝¶芳尊鳳池知待群公久護法還當憶祗園
#+END_VERSE
」¶

鑿小池成簡孟名世文學¶

#+BEGIN_VERSE
「　晷漏初經夏日長小池新鑿傍幽篁臨窗蕉葉抽詩¶卷倒壁松陰上石床客過林深巢鳥喚簾垂院靜草¶花香誰將幻住陶真樂也學伊人水一方
#+END_VERSE
」¶

留別華州諸居士¶

#+BEGIN_VERSE
「　蟬聲處處響高秋笠颺西風資遠遊參鶴姑停仙子¶馭詞壇且息士人詶晴川半落天低樹野水遙橫岸¶泊舟暫別檀陰徇振鐸何年再共話林丘
#+END_VERSE
」¶

酬呂晉卿¶

#+BEGIN_VERSE
「　理策尋幽地棲遲渭水邊寒雲生斷壑疏磬發孤煙¶霽遠凝晴雪原平燒晚天比鄰有高士惜醉欲逃禪
#+END_VERSE
」¶

懷虎堂法弟¶

#+BEGIN_VERSE
「　一從分袂阻關河兩見飛螢點薜蘿土曠逢人青眼¶少大空問路白雲多菊英采采秋將淡風雨蕭蕭雁¶不過為憶綸竿淮汝上蓼花深處釣滄波
#+END_VERSE
」¶

端午口占¶

#+BEGIN_VERSE
「　客邸凄其夏若秋蒲觴競泛幾忘憂山連蜀國三千¶里水纔秦關百二州漢苑荒苔閒草鬥唐宮射彈罷¶媛愁焚香洗缽長清晝照眼榴花滿樹頭
#+END_VERSE
」¶

涇上瞻眺¶

#+BEGIN_VERSE
「　綠陰晴樹鎖江皋極盡平疇沒野蒿雲聳奇峰隨疊¶嶂舟橫斷岸任飛濤天邊樓閣蟻千穴眼底乾坤馬¶一毛為問華山陳處士幾人曾此聽啼猱
#+END_VERSE
」¶

興福寺新秋¶

#+BEGIN_VERSE
「　柏護招提紫翠攢凌空爽籟動花壇千峰玉削南山¶秀一葉桐飛渭水寒野徑偏宜雲去宿閒庭獨許鳥
<pb:KR6q0229_J_010-0301a>¶來看漫斟茗碗消殘暑柳咽蟬聲露未乾
#+END_VERSE
」¶

過慈惠菴紫谷和尚以劉介菴太史詩筧見示依韻賦贈¶

#+BEGIN_VERSE
「　葉醉霜林覆錦堆晴峰遠映夕陽開尋思客自乘龜¶至借座人還解帶來築就敢煩花作雨功成豈用石¶為臺門臨渭水堪垂釣肯惜狂瀾盡挽回
#+END_VERSE
」¶

喜雨¶

#+BEGIN_VERSE
「　久切雲霓望春中始見蘇麥回千頃秀桑發萬條枮¶冼甲邊烽靖乘時物澤敷紀年知大有昑興莫相孤
#+END_VERSE
」¶

廣寺¶

#+BEGIN_VERSE
「　琪樹鬱青蔥巋然仰大雄唐朝顯慶寺秦代望夷宮¶壁剩丹青古庭遺石碣豐法幢今再豎寰海振宗風
#+END_VERSE
」¶

感懷¶

#+BEGIN_VERSE
「　奄有林巒第一籌半窗明月半窗秋雲收雨腳連山¶翠水落河聲到枕流未信索珠詼象罔豈知游刃解¶庖牛柴門深扃垂簾暮立雪空懷萬古愁
#+END_VERSE
」¶

尋義真兄於嘉慶寺因晤張稚恭中翰¶

#+BEGIN_VERSE
「　綠樹春晴眼乍明野雲生動曉風輕門關院草僧初¶定字墮庭碑石半橫公案掀翻閒瓦礫清談喜晤接¶簪纓已知賓主機先契蓮社相看續舊盟
#+END_VERSE
」¶

寄懷終南紫谷和尚¶

#+BEGIN_VERSE
「　乾坤如此似飄迷望入終南興莫窮才拙固難期隱¶豹技成終是愧雕蟲雲連密樹村多暗市隔平原徑¶少通白拂罷拈花意懶唯君千里喜同風
#+END_VERSE
」¶

其二¶

#+BEGIN_VERSE
「　重重佳氣靄松龕極目雲林思再三鯨釣幸分同渭¶水霞棲忽去望終南神迷夢蝶飛寒澗雁托秋空繞¶翠嵐想見靈源深密處人天無路許誰參
#+END_VERSE
」¶

其三¶

#+BEGIN_VERSE
「　任運還同不繫舟古人深得自優游苗蕃弁嶽秋初
<pb:KR6q0229_J_010-0301b>¶茂派接新豐洞上流嘯樹猿聲清夜月落花松徑點¶樵謳慚余孤岸新棲鳥鈍羽蘆中刷未休
#+END_VERSE
」¶

奉酬張稚恭中翰次原韻¶

#+BEGIN_VERSE
「　龍門喜托一登遊賸與山中枕石頭聞桂那堪詢太¶史虛懷但願識荊州愁連宵火秋將半坐對吟壇興¶不休句到投竿詩更好敢期綸線共垂鉤
#+END_VERSE
」¶

酬張水若太學次原韻¶

#+BEGIN_VERSE
「　莫問西來出世禪白雲紅樹自翛然錦囊好制投佳¶句丘壑何消用買錢野外流霞飛復住枝頭倦鳥止¶猶遷應知酒市非公隱大業還須冀濟川
#+END_VERSE
」¶

酬楊芬伯文學次原韻¶

#+BEGIN_VERSE
「　近來憨拙懶談禪喜接文光覺灑然魚噉墨池將硯¶洗草翻書帶上階牽金門挾策唯君計竿水逢場信¶我緣看取長風驚破浪漁山還解樂釣天
#+END_VERSE
」¶

酬陳允中文學次原韻¶

#+BEGIN_VERSE
「　昔緣邂逅在眭村今射龍光到蓽門玉玦開椷輝梵¶境金英殘菊媚籬籓禪床不假嫌蘇軾書劍空忙笑¶許渾欲就程庭深立雪門墻高峻可容捫
#+END_VERSE
」¶

甲寅孟冬余往風穴省覲本師張稚恭中翰以詩餞別次韻¶

#+BEGIN_VERSE
「　歸覲寧辭去何堪念錫飛霜寒枯徑草露重冷鶉衣¶梅市僊傳隱漆園蝶見機趨庭當有待笻杖自依依
#+END_VERSE
」¶

過交口¶

#+BEGIN_VERSE
「　渭水東流疾蓬心客路賒三年來古雍兩鬢欲霜華¶波捲輕鷗亂舟移斷岸斜夕陽紅樹遠何處是人家
#+END_VERSE
」¶

華州遇爾獻星石永日¶

#+BEGIN_VERSE
「　肩橫楖栗過咸林蘀隕繁霜客思深雲外鳥歸江樹¶迥舖前人送羽書臨青山舊約逢知己白社新盟貴¶賞音又向旅亭重惜別松風蘿月漫相尋
#+END_VERSE
」¶

望太華
<pb:KR6q0229_J_010-0301c>¶

#+BEGIN_VERSE
「　凌空雪涌玉蓮高獨立斜陽興倍豪絕壁千尋懸鐵¶索飛梯百丈走山猱雲浮洞水從天注石撼松濤鎮¶日號振策何時峰頂上還看仙子薦冰桃
#+END_VERSE
」¶

發華陰¶

#+BEGIN_VERSE
「　颯颯潼津柳遲遲渭水濱嶽雲飛宿鳥曉日盻行人¶楊震經傅聖陳摶道入神高名千古下追憶總堪鄰
#+END_VERSE
」¶

潼關¶

#+BEGIN_VERSE
「　雄關聞百二經此復徘徊華嶽三峰峻黃河萬里來¶城高金斗勝雞唱鐵門開德在寧亡鹿咸陽豈聚灰
#+END_VERSE
」¶

靈寶縣遇雨¶

#+BEGIN_VERSE
「　腳底寒雲重山頭大雨來未臨函谷口已望說經臺¶過客愁羈旅郵程任化裁泥途當此日吾道亦堪哀
#+END_VERSE
」¶

過熊耳山¶

#+BEGIN_VERSE
「　野色荒荒盡草萊眠獅臥象總成哀雲橫絕巘谿流¶去日駕靈峰塔影來隻履遺瞻千載上一花韡疊萬¶年開幾回躑躅頻惆悵克振家聲愧不才
#+END_VERSE
」¶

渡洛水¶

#+BEGIN_VERSE
「　雪花片片朔風寒濟涉無舟岸更寬石亂灘聲嘶度¶馬波搖樹影倒回巒盡誇入水長人見纔覺浸膚過¶客難若使神龜重協瑞免教腳下起狂瀾
#+END_VERSE
」¶

趙保道中¶

#+BEGIN_VERSE
「　杖笠韓城道蕭條旅思中土深塵跡暗村廢社壇空¶野水連天碧晴霞燒晚紅相逢各不問去路只匆匆
#+END_VERSE
」¶

宿夾何甘露菴¶

#+BEGIN_VERSE
「　萍蹤無定住暫為空山留落葉飄如鳥荒雲淡若秋¶簾輝蟾影直鐘動水光浮昨夜有微雪冷風吹不休
#+END_VERSE
」¶

汝川晚行¶

#+BEGIN_VERSE
「　風穴幾時到晚行不暫停暝沙博雁白沆瀣閟峰青¶擔人肩知重途遙杖覺靈翻思黃面老雪夜睹明星
#+END_VERSE
」¶

入風山
<pb:KR6q0229_J_010-0302a>¶

#+BEGIN_VERSE
「　谷口蒼涼萬木深冰天朔氣釀獅林空心潭影恒朝¶夕崑為山光自事參親入室再參敢喝¶傳心潺湲澗水長流澤若個窮源肯為尋
#+END_VERSE
」¶

十一月初三日到山本師先於九月已赴汝寧慧文之請以雪兆法兄繼席賦贈¶

#+BEGIN_VERSE
「　心馳歸覲切師去到方聞萬木仍幽壑千峰鎖白雲¶羨君能繼席愧我贈無文試看家聲振禪燈遍界分
#+END_VERSE
」¶

懷本師雲老和尚¶

#+BEGIN_VERSE
「　移竿何處靜垂綸鯨釣仍分汝水濱一世銜冤叨父¶訓三年累德愧門人茶香鼎熟松窗語殿古寒深坐¶榻塵好是行藏無可覓朋儕相向話來因
#+END_VERSE
」¶

禮沼祖像¶

#+BEGIN_VERSE
「　真儀今再禮何處問師心道大輝千古峰高壁萬尋¶乾坤騰浩氣江漢注靈襟頂相無能見鐘聲出暮林
#+END_VERSE
」¶

法雲洞有感¶

#+BEGIN_VERSE
「　當年棲息地今復見行藏駿骨逸天馬奇毛翥鳳凰¶苔封仍仄徑薜翳已沿墻蓊鬱峰巒秀綢繆殿閣張¶一枝巢父穩十笏凈名良竇啟乾坤隘窗開日月光¶高巖無六月古木有千章鈴語天風動溪鳴石瀨長¶清涼圖入梵絳葉柿飛霜塔影輝蟾魄松濤涌法堂¶雲生煙壑杳雨歇菅茅香澤廣山藏豹林深角挂羊¶靈花韡疊疊覺樹茂昌昌感遇誠非偶狎盟豈是狂¶遐心胡爾棄斯道屬儂行裕後聲烜赫光前燄煒煌¶顧瞻為復眺憶念不能忘
#+END_VERSE
」¶

風穴方丈同雪兆兄夜話¶

#+BEGIN_VERSE
「　秦西燕北兩分光坐對寒燈話夜長壁落短笻扶瘦¶影甌花泛茗潤枯腸半生知己連禪榻奕世同門振¶祖綱最是劇懷談不盡滿天零露欲飛霜
#+END_VERSE
」¶

尋思明禪師故址¶

#+BEGIN_VERSE
「　庭前古柏尚垂陰遺蹟空存事已沉唯有汝墳江上
<pb:KR6q0229_J_010-0302b>¶月孤光夜夜照禪心
#+END_VERSE
」¶

冬日簡楹礎文學索詠即事¶

#+BEGIN_VERSE
「　合浦珠沉用已潛瓊漿漫說水晶鹽墦間總見齊人¶乞李下休誇仲子廉剖石未能憐卞壁臨風猶易息¶燈炎曠懷獨許寒山子凍筆時呵未放拈
#+END_VERSE
」¶

其二¶

#+BEGIN_VERSE
「　屈放當時獨善身何如舍己以從人簞瓢有意非真¶樂裘褐無心不是貧幾度嶺梅香晚歲數莖雪竹傲¶芳辰年來未覓同文社孰向窮經間泣麟
#+END_VERSE
」¶

寄紫谷和尚¶

#+BEGIN_VERSE
「　占得幽棲適性靈東風蘭壑自香馨如何獨有金剛¶眼不向人間逐浪青
#+END_VERSE
」¶

送憨月禪人聽講罷歸靈源¶

#+BEGIN_VERSE
「　已知黃葉止啼錢萬里終南獨往還竹杖頭開撐霽¶雪芒鞋跟斷踏春泉迎風解頰桃將笑向日舒眉柳¶欲妍歸到靈源呈舊面莫將此話作機緣
#+END_VERSE
」¶

新晴野望¶

#+BEGIN_VERSE
「　細雨霏霏瀆草根新晴喜見補燒痕煙沉濕氣霾山¶麓花映寒光照水村歸雁有聲天際迴片雲垂翳日¶邊昏應知芋火煨衡懶石上松蘿只自捫
#+END_VERSE
」¶

其二¶

#+BEGIN_VERSE
「　新晴野望遠山根草色微微染翠痕綠水通渠過柳¶陌紅霞放眼入花村泥銜燕嘴香猶滑醉倒金尊日¶已昏何處茶煙高避鶴松稍占斷虱常捫
#+END_VERSE
」¶

賦得二月山城未見花¶

#+BEGIN_VERSE
「　山堂繾綣獨謳吟歸雁飛飛向北林蟢有晴絲垂几¶席庭無花片惜春陰尋源不汎漁人悼滋啘虛懷楚¶客心遙憶江南遊詠處鷓鵠啼落亂紅深
#+END_VERSE
」¶

紫谷和尚以書并詩見貽口占兼贈補菴禪師¶

#+BEGIN_VERSE
「　松風畟畟遠塵埃鵲噪高枝報客來古調詠詩傳雪
<pb:KR6q0229_J_010-0302c>¶嶺翠雲捧日照香臺喜瞻佳句金聲振坐接清談玉¶麈開此際林泉咸屬望人天一吼響如雷
#+END_VERSE
」¶

原上書所見¶

#+BEGIN_VERSE
「　涇原南望盡平川村樹啼鳥夕照懸蕭相城空耕后¶土漢王陵在牧荒煙千峰落色來天外二水競流伏¶檻前古道無人行跡少野花芳草自年年
#+END_VERSE
」¶

春日漫興¶

#+BEGIN_VERSE
「　餘寒消盡屬東風是處春光物色同石罅草絲縫漸¶綠花嬌桃葉襯偏紅盈盈一水江初漲鬱鬱千林畫¶自工農許歸鴻歸未得煖沙由在夕陽中
#+END_VERSE
」¶

雜詠¶

#+BEGIN_VERSE
「　韶光二月半春殘花事紛紜興欲闌渭北水聲同海¶甸終南山色似龍安菜根香散晨炊熟土井泉深綆¶汲難見說幾多塵世客茫茫欹枕夢邯鄲
#+END_VERSE
」¶

晚眺¶

#+BEGIN_VERSE
「　漠漠川原鎖夕暉遙天盡處鴈行飛秦宮隋苑樵歌¶起漢寢唐陵牧笛歸南北山峰青不斷高低春樹綠¶還稀璜雞只在乎蕪外時有清風拂釣磯
#+END_VERSE
」¶

興福書懷¶

#+BEGIN_VERSE
「　偶作三秦客春深涇水邊衝波看躍鯉扃院聽飛鳶¶茶熟來修靜詩成寄草玄嶺南與濟北祖擔自橫肩
#+END_VERSE
」¶

懷張稚恭中翰¶

#+BEGIN_VERSE
「　涇水溶溶臘雪消春光二月興偏饒放開柳眼盈芳¶陌笑破桃腮綴露條壟外看雲秦樹曉風前倚杖楚¶天遙池塘綠轉將蛙部物格由能憶子韶
#+END_VERSE
」¶

雨中懷友¶

#+BEGIN_VERSE
「　蕤柯翠滴半松杉園杏花飛墜鳥銜遙憶碧巖高隱¶處一簾疏雨論風旛
#+END_VERSE
」¶

寺中杏花¶

#+BEGIN_VERSE
「　曾向文林葆聖胎仙葩今對法筵開紅英浥露乘春
<pb:KR6q0229_J_010-0303a>¶艷粉萼農香過臘梅十里不隨塵馬去孤村豈逐涵¶旗回枝枝笑破頭陀面戲蝶遊蜂莫浪猜
#+END_VERSE
」¶

閱本草洞詮集藥名簡李柱宇居士¶

#+BEGIN_VERSE
「　絪縕淑氣瑞香濃本時刪益智功日檢青箱循舊¶業花縈紫菀發新叢鎖陽山徑無冰片續斷溪流有¶木通竹榻使君過半夏窗櫺故紙不防風
#+END_VERSE
」¶

桃花¶

#+BEGIN_VERSE
「　露浥芳姿濕絳痕春暉綺樹麗香溫光搖晴日參差¶影色映江天遠近村流水何年通釣艇令人沒世憶¶仙源殷勤欲訪漁郎問寂寞東風正掩門
#+END_VERSE
」¶

寒食前一日¶

#+BEGIN_VERSE
「　相將節序屆清明土霧昏昏未肯晴歷世百年虛夢¶幻謀生千計泛蓬瀛座中桃李皆春色枝上笙簧盡¶鳥聲景候遷移憐駐錫麻衣重補欲身輕
#+END_VERSE
」¶

供佛前瓶花¶

#+BEGIN_VERSE
「　閒把瓶花插幾枝翩翩蛺蝶滿庭墀一簾風細幽香¶散縱是瞿曇也不知
#+END_VERSE
」¶

雲菴老衲至¶

#+BEGIN_VERSE
「　憶爾當年禮覲時皤皤兩鬢已垂絲分持衛食臞形¶怯遠歷風塵健步奇芳草無言春欲暮落花深徑自¶支藜西來若問庭前柏趙老婆心說向誰
#+END_VERSE
」¶

遣意¶

#+BEGIN_VERSE
「　花泫芳叢露荒原已及春笻枯形節瘦苔破辨痕新¶處世難知己臨機不讓人幽居惟養拙大塊一閒身
#+END_VERSE
」¶

其二¶

#+BEGIN_VERSE
「　野色彌芳草春光逐杖藜苔生青砌石燕掠素塵泥¶築塢花為徑裁衣布作畦南華雖有述物性總難齊
#+END_VERSE
」¶

其三¶

#+BEGIN_VERSE
「　雨濕春花艷風牽徑草長畋流窮遠水掃榻倩叢篁¶難字書多檢澄心世久忘纖纖林外月疏影落微涼
#+END_VERSE
」
<pb:KR6q0229_J_010-0303b>¶

其四¶

#+BEGIN_VERSE
「　卻勝山林僻而無廛市喧軍持時貯水瓦鼎日生煙¶雨後園蔬長枝垂果樹偏間來書草聖那復傚張顛
#+END_VERSE
」¶

涇川看桃花¶

#+BEGIN_VERSE
「　臨崖俯瞰錦山川灼灼夭桃氣欲然爛熳晴霞擬繡¶嶺芬縕香霧靄春煙但教涇水通漁櫂未必秦時有¶洞天青帝若能常似舊蓬萊無復羨三千
#+END_VERSE
」¶

閒居詠歎¶

#+BEGIN_VERSE
「　閒來徙倚悵飛鵬世厲如羈足韝繩迷屧常深方丈¶草曝陽時補坐床藤每思立雪巖前可更憶傳衣嶺¶外能誰惜少林西祖意千峰高處幾曾登
#+END_VERSE
」¶

曳杖¶

#+BEGIN_VERSE
「　看山隨野外曳杖過村前犬熟無驚吠榆生有繫錢¶青黃兼菜麥南北雜桑田景物同人意風光勝去年
#+END_VERSE
」¶

閒步¶

#+BEGIN_VERSE
「　處處聽啼鳥行行踏落花好風牽壞衲白日映流霞¶樹老莓苔積原平眺眼賒炊煙新篝火隔堡是人家
#+END_VERSE
」¶

春暮¶

#+BEGIN_VERSE
「　寺古依平麓春深靜隱淪落花紅雨亂歸雁白雲屯¶坐觀無生理覺從有漏身萋萋芳草外不盡醉遊人
#+END_VERSE
」¶

止默禪人見過¶

#+BEGIN_VERSE
「　春光疇肯惜友愛獨相鄰辨盡諸方眼師宗未可人¶天涯猶布衲世界老風塵久矣禪鋒歇因君話主賓
#+END_VERSE
」¶

喜禪枝從風穴至¶

#+BEGIN_VERSE
「　小窗聞鳥語關外故人來塵世悲戎馬禪燈冷砌苔¶書從前月寄懷向此時開離思應無限深宵話燭灰
#+END_VERSE
」¶

得新蔡金粟沖涵法兄書¶

#+BEGIN_VERSE
「　蔡州拂袖自城南屈指頻過歲已三別後卻憐消息¶杳書來忽得驪珠探關河暮雨西風疾江漢春泥燕¶子含紙上猶旌興福好放禪鐘寂久停參
#+END_VERSE
」
<pb:KR6q0229_J_010-0303c>¶

得風穴雪兆法兄書¶

#+BEGIN_VERSE
「　野外連天草春光欲暮時看山移白日聽樹囀黃鸝¶花落風還細簾疏月到遲同條千里外尺素連相持
#+END_VERSE
」¶

雪兄以任木菴草書見貽¶

#+BEGIN_VERSE
「　春色滿花涇春光靄戶庭遠山殘照紫古柏一林青¶墨氣飛香翰龍蛇走筆靈千金真罕購什襲在茅亭
#+END_VERSE
」¶

西瑞禪人見過¶

#+BEGIN_VERSE
「　雨洗空階凈門關院草深看花成獨笑展卷只孤吟¶篆裊爐煙散香浮茗碗勘何當過問訊一慰客居心
#+END_VERSE
」¶

懷張水若¶

#+BEGIN_VERSE
「　繁陰交漸綠春去夏初臨花落常疑雨鳥飛只在林¶檢書將擬見過客喜聞音想得心齊處閒雲坐自深
#+END_VERSE
」¶

偶占¶

#+BEGIN_VERSE
「　青青草色滿春池坐倚南窗檢舊詩花意不知禪影¶瘦破顏猶笑飲光師
#+END_VERSE
」¶

大雨¶

#+BEGIN_VERSE
「　翻盆不住潑天涼蚯蚓緣階上法堂點點含生垂樹¶葉聲聲冷翠濕苔光函經飽蠢成雕篆巢燕饑雛語¶畫梁坐看殢雲飛靉靆墨花詩草硯田荒
#+END_VERSE
」¶

雨中感懷¶

#+BEGIN_VERSE
「　山寺蕭疏過雨頻蟲聲寂寂久為堙青迷遠岫高低¶樹綠襯沿墻上下茵畫幔香消梅紙潤翻經蠹損帙¶痕新可憐少室花三放那識靈苗別有春
#+END_VERSE
」¶

偶興¶

#+BEGIN_VERSE
「　長夏高原事事幽荊扉獨啟看雲流虛堂漫自調龍¶象諧俗無妨應馬牛薄暮江天風淅歷連村晴樹鳥¶勾舟殷勤好向磻谿問近日何人用直鉤
#+END_VERSE
」¶

夏日¶

#+BEGIN_VERSE
「　原高地僻勝居山雖設柴門亦不關說法堂前蔬圃¶綠沿階石上蘚痕斑投詩有客長過榻瞬目無入為
<pb:KR6q0229_J_010-0304a>¶破顏黃鳥時聞深樹裏高枝不住語綿蠻
#+END_VERSE
」¶

傍池柳¶

#+BEGIN_VERSE
「　傍池楊柳綠浮煙半近村居半寺邊綴露還同隋苑¶曉飛花不取漢宮憐風前嫋嫋思張緒月下聲聲叫¶杜鵑勿謂荒原羈絡馬長條今已見參天
#+END_VERSE
」¶

唐宗聖文學索子近草¶

#+BEGIN_VERSE
「　奇字相忘近日無那堪髦俊說工夫拈香擇火人皆¶見種月鋤雲我自圖子建文章推繡虎蒙莊岩穴等¶豐狐對君不惜金山問雲衲還將贈碩儒
#+END_VERSE
」¶

晏起¶

#+BEGIN_VERSE
「　三竿過懶廢垂綸積厚蒼苔滿院新濕氣尚蒸前夕¶雨晴軒猶凈隔窗塵柏欹檻外頻傾露鳥語枝頭似¶喚人俯仰衡門歌復嘯誰知此意適吾真
#+END_VERSE
」¶

望終南¶

#+BEGIN_VERSE
「　松門鎮日望南山碧嶂丹崖杳靄間秀色詎知供飽¶眼明霞相對益頹顏雨添樹杪峰多翠水落雲根石¶自斑行道比年人似粟幾能幽壑共雲閒
#+END_VERSE
」¶

獨坐¶

#+BEGIN_VERSE
「　深院無人坐亦佳柴床終日絕安排吟風好鳥歸清¶梵糾月疏林到素懷向去寒暄都契合近來言笑總¶成乖閒雲解謝車塵跡長抱青山獨偶諧
#+END_VERSE
」¶

仄室¶

#+BEGIN_VERSE
「　仄室新成搆簷低我則降坐禪人在榻捲幔月臨窗¶露下凝珠綱花飛點石缸幽棲擬丈室垂釣憶三江
#+END_VERSE
」¶

贈李柱宇居士¶

#+BEGIN_VERSE
「　岐黃學術素儒冠三徑田園樂自安屋後栽松方處¶士門前種柳賸休官童顏不向丹經駐蓮漏還從白¶社看愛爾塵緣姑少暇時攜鳩杖訪宗壇
#+END_VERSE
」¶

述懷¶

#+BEGIN_VERSE
「　茅檐土榻分元甘養志崇高自古談懶瓚黃麻曾止
<pb:KR6q0229_J_010-0304b>¶鳳芙蓉紫服幾回驂緣從何地今居北道在隨方任¶指南疇念秋深臨祖域忍將高臥放痴憨
#+END_VERSE
」¶

墻邊樹¶

#+BEGIN_VERSE
「　墻邊多種樹愛爾獨繁陰白拂枯僧定匡床古佛心¶枝高根自固幹老葉還森圓寂聊相近翫珠時一
#+END_VERSE
」¶

溽暑¶

#+BEGIN_VERSE
「　大暑流金處弗寧濃陰日午罩槐庭老榆作枕將移¶簞童子敲門欲上經蝶避炎蒸香翅軟鶴愁巢孕古¶松青獅絃漫調嵩山曲未識何人為解聽
#+END_VERSE
」¶

五月十三請觀俳優即席口占用酬諸社長¶

#+BEGIN_VERSE
「　山莊習俗慣來頻高架俳優用享神媚眼功名今日¶戲浮雲富貴暫時人當場喜著衣冠美轉盻愁看艷¶冶塵做盡機關成一笑更闌人故總非真
#+END_VERSE
」¶

懷聖泉滄涵法兄和尚¶

#+BEGIN_VERSE
「　千林搖落葉飛霜一帶晴川半夕陽紫塞沙寒迴雁¶陣昆明露冷墜蓮房旋春脫栗炊新飯漫記殘編檢¶舊囊幾度郢原高處望茫茫雲樹鬢毛蒼
#+END_VERSE
」¶

過嘉慶寺贈義真兄¶

#+BEGIN_VERSE
「　去年此日到禪窩今日攜笻喜又過已見布金成梵¶宇更瞻留玉有檀那黃花霜徑同緣少紅葉秋林入¶畫多自是願輪超象外還將寶筏渡娑婆
#+END_VERSE
」¶

壽張稚恭中翰六袟¶

#+BEGIN_VERSE
「　經天甲子始週輪畢集群賢慶誕辰出世昔曾稱一¶佛懸車今已樂三秦緣從西竺窮真諦豈羨南華說¶大椿居士青蓮詩酒在知君金粟是前身
#+END_VERSE
」¶

對客¶

#+BEGIN_VERSE
「　高原獨偃息巨釣人沉鯨愛月不關戶看山還倚楹¶秋深平野闊葉落半窗明未解幽栖者空憐白髮生
#+END_VERSE
」¶

兜率寺丈室¶

#+BEGIN_VERSE
「　一塢如山卜此居煙花象外賸茅廬簷非避俗低頭
<pb:KR6q0229_J_010-0304c>¶早榻止容身願足餘晴霽曉開村樹密鐘聲晚度夜¶窗虛毘耶丈室休嫌隘獅座何曾滿得渠
#+END_VERSE
」¶

清福寺詠竹¶

#+BEGIN_VERSE
「　託根依凈土冥密翠何深傍石窣花逕巡擔護榻陰¶枝高還倦鳥節上自虛心底事相看客敲門亦為尋
#+END_VERSE
」¶

送張康恭明府之任吳江¶

#+BEGIN_VERSE
「　籍甚清名久欣傅冠借吳王心抒速眷民瘼望來蘇¶江闊風帆迥雲間漢月孤登庸思碩輔終始候冰壺
#+END_VERSE
」¶

送水若太學之吳門¶

#+BEGIN_VERSE
「　喜托鄰居近機緣契獨深投閒來半日知妄息三心¶麥隴移秋候河梁動別吟虎丘多聖蹟舫到亦相尋
#+END_VERSE
」¶

夏日張稚恭中翰巢連之孝廉雷在南明經李中極劉君朗張元昭張復恭張亮恭張愚公張壽恭張董若楊芬伯張周若諸君子招過嘉慶元昭以詩相贈奉酬次原韻¶

#+BEGIN_VERSE
「　雅集祇園午夏長彬彬文質倍風光詞工白雪塵都¶凈句入青蓮世亦忘燒晚雲霞舖地錦橫岡草樹噴¶天香伊蒲幸飫群公饌好待栽蓮過草堂
#+END_VERSE
」¶

酬張愚公文學次原韻¶

#+BEGIN_VERSE
「　何處存知己居然借一丘若將容我懶豈為避八讎¶野曠蒼煙合磚拋白璧收景從懷斗仰明月滿齋頭
#+END_VERSE
」¶

再答愚公依原韻¶

#+BEGIN_VERSE
「　常思顏子樂第一出塵流跡泯形俱化機忘道可求¶鵝瓶欣陸亙蝶夢托莊周未到無心地關情總是愁
#+END_VERSE
」¶

其二¶

#+BEGIN_VERSE
「　長揖風塵客還如出獄囚因無心所住故有語相投¶聽籟從諸響看雲每獨留念能枯得盡底事怕驚鷗
#+END_VERSE
」¶

新住兜率寺張稚恭中翰偕劉君朗張亮恭二文學見過僧蘭馨索詠偶成¶

#+BEGIN_VERSE
「　煙花超象外寂歷靜何其屋破從雲補垣頹任草支
<pb:KR6q0229_J_010-0305a>¶偶因僧索偈倏爾詠成詩高士亦來此社蓮若可期
#+END_VERSE
」¶

雨後柬義真禪友¶

#+BEGIN_VERSE
「　雨後稍清暢幽尋獨坐時偶舒空裏眼未是眺中詩¶綠蔭前村樹紅披曙日曦無人知此意唯羨義真師
#+END_VERSE
」¶
¶
¶
¶
¶
¶
憨休和尚敲空遺響卷第十(終)
<pb:KR6q0229_J_010-0305b>¶

